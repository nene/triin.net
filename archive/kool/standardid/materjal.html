<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<title>Materjal ja metoodika</title>
<meta http-equiv="Content-type" content="text/html; charset:utf-8" />
<meta name="author" content="Rene Saarsoo" />
<meta name="description" content="TÜ Haapsalu Kolledž, Infehnoloogia osakond. Proseminaritöö. Juhendaja: Jaagup Kippar" />
<meta name="keywords" content="valideerimine standardid CSS HTML W3C kodeeringud" />
<meta name="date" content="2005-04-22" />
</head>
<body>

<h1 id="materjal_ja_metoodika">1. Materjal ja metoodika</h1>

<h2 id="valim">1.1. Valim</h2>

<p>Uurimuse jaoks valiti Neti Eesti WWW serverite nimekirjast kõik aadressid, 
mis olid kujuga <code>www.*.ee</code> (näiteks <code>www.host.ee</code>, 
<code>www.hk.host.ee</code>, <code>www.host.pri.ee</code> jne).</p>

<p>Sarnaselt <a href="http://math.ut.ee/~veikos/magtoo/">Veiko Sangi poolt 
teostatud uuringuga (2004)</a> kasutati vaid <code>www</code>-ga algavad 
aadresse, sest väga paljudel juhtudel on identsed need leheküljed, mille 
aadressidest üks algab <code>www</code>-ga ja teine mitte, näiteks 
<code>www.host.ee=host.ee</code>. Ühtlasi pole aadressid, mis 
<code>www</code>-ga ei alga, tihtipeale asutuse veebi avalikuks osaks 
(<code>intranet.host.ee</code>, <code>admin.host.ee</code>, 
<code>mail.host.ee</code>, <code>webmail.host.ee</code> jne).</p>

<p>Kuna eesmärgiks oli just Eesti veebilehtede uuring, siis valiti vaid 
<code>ee</code>-lõpulised aadressid, sest need saavad olla vaid Eesti 
ettevõtetel, organisatsioonidel või eraisikutel. Erinevalt näiteks Veiko 
Sangi serverikeskkonna uuringust, oli oluline, et valimisse satuksid just Eesti 
lehed (seejuures mitte tingimata eesti keelsed lehed), mitte lihtsalt eesti 
serverites asuvad leheküljed (<code>.com</code>, <code>.net</code>, 
<code>.org</code> jne), mille omanikeks võivad olla ka välismaised 
ettevõtted.</p>

<p>Valideeriti vaid esilehti, kuna nendega peaksid autorid olema kõige rohkem 
vaeva näinud ning – võrdlemise eesmärgil – kuna ka varasemad 
valideerimise uuringud on piirdunud vaid esilehtedega. Pealegi oleks nii suure 
hulga alamlehekülgede valideerimine osutunud ajaliselt väga mahukaks.</p>

<p>Uurimuses kasutati 21 905 aadressi, mis võeti 
<a href="http://www.neti.ee/cgi-bin/serverid">Neti Eesti serverite 
nimekirjast</a> seisuga 11. veebruar 2005.</p>


<h2 id="massvalideerimise_programm">1.2. Massvalideerimise programm</h2>

<p>Kuna tuhandete lehtede ükshaaval validaatorile ettesöötmine ja tulemuste 
kirjapanemine on ühe inimese jaoks kaugelt liialt suur ja vaevarikas töö, 
siis sai loodud programm, mis ilma kõrvalise sekkumiseta saaks hakkama selle 
massilise valideerimise protsessiga.</p>

<p>Nimetatud programm vaatas üksteise järel läbi kõik talle ette antud 
aadressid ning teostas kõigi puhul järgnevad toimingud.</p>

<p>Kõigepealt üritas programm lehekülge alla laadida. Kui see õnnestus, siis 
üritas programm veenduda, et tegemist on ikkagi veebilehega (otsides sealt 
üldlevinud HTML-i elemente). Lisaks kontrollis programm, et tegu poleks mõne 
veateate lehega (otsides <code>&lt;title&gt;</code> elemendist sõnu „Viga“ 
ja „Forbidden“), et tegu poleks suletud leheküljega (fraas „Teenus 
peatatud“), ning et tegu poleks leheküljega, mis suunab ümber teisele 
aadressile (otsides mustrit, mis oleks sarnane HTML-le:
„<code>&lt;meta http-equiv=&quot;refresh&quot; content=&quot;5; URL=http://foo&quot; /&gt;</code>“).</p>

<p>HTTP päistes leiduvat infot programm ei kontrollinud.</p>

<p>Seejärel loendas programm 38 levinuima HTML-i elemendi esinemissagedused 
antud dokumendis ning üritas saata lehekülje W3C validaatorile 
analüüsimiseks. Kui validaator ei saanud lehte valideerida vigase kodeeringu 
tõttu, siis saatis programm dokumendi uuesti validaatorile ning nõudis, et too 
kasutaks lehekülje valideerimisel ISO-8859-1 kodeeringut (reeglina seisneb 
probleem selles, et leheküljel on kodeering määramata jäetud ning validaator 
kasutab vaikimisi UTF-8 kodeeringut, mis aga ei luba teatud 
baidi­kombinatsioone).</p>

<p>Kui programmil oli õnnestunud validaatori käest kätte saada lehekülg, 
millel puudusid veateated tõrgete kohta valideerimise protsessi läbiviimisel, 
siis salvestas programm valideerimiseks kasutatud dokumenditüübi, ning kui 
dokument sellele ei vastanud, loendas kõikide veateadete esinemiste arvud.</p>

<p>Täpsema ülevaate programmist annab 
<a href="http://triin.net/2005/04/22/Programmi_BatchVal_dokumentatsioon">lisa 1</a>.</p>


<h2 id="uurimuse_labiviimise_aeg">1.3. Uurimuse läbiviimise aeg</h2>

<p>Uurimus viidi läbi ajavahemikus 2005-02-11 17:37 kuni 2005-02-13 17:29 Eesti 
aja järgi.</p>



</body>
</html>

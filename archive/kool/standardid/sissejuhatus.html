<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<title>Sissejuhatus</title>
<meta http-equiv="Content-type" content="text/html; charset:utf-8" />
<meta name="author" content="Rene Saarsoo" />
<meta name="description" content="TÜ Haapsalu Kolledž, Infehnoloogia osakond. Proseminaritöö. Juhendaja: Jaagup Kippar" />
<meta name="keywords" content="valideerimine standardid CSS HTML W3C kodeeringud" />
<meta name="date" content="2005-04-22" />
</head>
<body>

<h1 id="sissejuhatus">Sissejuhatus</h1>

<h2 id="taust">Taust</h2>

<p>Veebistandardid (<em lang="en">World Wide Web Consortium</em>’i 
ehk W3C soovitused) on liikvel olnud juba pikemat aega – HTML 2.0 
(<em lang="en">Hypertext Markup Language</em>) aastast 1995 ja CSS 1 
(<em lang="en">Cascading Style Sheets</em>) aastast 1996 – sellegipoolest on 
vastavate standardite järgimine veebiarendajate seas äärmiselt madal.</p>

<p>Tabelite kasutamine puht kujunduslikel eesmärkidel oli algselt vaid kaval 
trikk saavutamaks välimust, mille teostamist tollane HTML ette ei nänud, ent 
on seniajani laialdaselt levinud. CSS – veebi kujundamiseks loodud keel – ei 
leidnud arendajate seas just sooja vastuvõttu, sest brauseritootjate 
implementatsioonid olid puudulikud ja vigased. Vahepeal võitis „brauserite 
sõja“ Microsoft Internet Explorer (IE) ning selle veebilehitseja senini 
kestva ülemvõimu ajal kasvas üles hulk arendajaid, kes kirjutasid oma 
lehtedele „Töötab vaid IE-ga“ ning blokkisid kõik teisi brauserid 
kasutavad külastajad. Vahepeal õpetasid teised tootjad oma brauserid matkima 
IE-d – tutvustama ennast serverile valenime all ning matkima isegi IE vigu. 
Sedaviisi tulid ka teised brauserid areenile tagasi ning veebiloojad olid 
sunnitud mõtlema ka nende peale. Peamised brauserid said nüüd kõik 
rahuldavalt hakkama CSS-iga ning tabelid võinuks vajuda unustusse, kui 
üksnes kogu veeb poleks kihanud õpetustest „kuidas kujundada tabelitega 
veebilehti“. Loomulikult olid olemas W3C soovitused, aga neid igavaid 
dokumente ei lugenud ükski „terve mõistusega“ disainer. Siiski leidusid 
isikud, kes pidasid oma südameasjaks kuulutada sõnumit veebistandardite 
põhisest disainist. Raamatulettidele jõudis Jeffrey Zeldman’i 
lõputult ülistatud oranžide kaantega „<em lang="en">Designing with web 
standards</em>“, mis pööras oma lugejad lehekülghaaval veebistandardite 
usku. Paljud olid varmad muutuma, ent väga paljud... mitte.</p>

<p>Selline on taust olukorrale mis valitseb praegu maailmas ja ka Eestis. 
Mitmed noored ja hakkajad on pühendanud end standardite uurimisele ja 
järgimisele, aga väga paljud vanade võtetega harjunud pole kaugeltki varmad 
oma harjumuspärast stiili muutma. Vaidlus veebistandardite heade ja halbade 
külgede üle ei ole aga selle teadustöö teemaks.</p>

<h2 id="too_probleem_ja_eesmark">Töö probleem ja eesmärk</h2>

<p>Ehkki laialt on teada, et veebistandardite järgimine pole enamiku 
veebiarendajate prioriteetide hulgas, pole võimalik siiski väita mitte midagi 
kindlat seni kuni pole teostatud tõsiseltvõetavaid uuringuid antud vallas. 
Nagu on pikemalt kirjeldatud 
<a href="/2005/01/10/Standardid_ja_Eesti_veebimaastiku_olukord_nende_osas">selle 
proseminaritöö uurimusprojektis</a>, on kõik teadaolevad uuringud nii eestis 
kui mujal maailmas olnud üsna väikesemahulised ja oluliste puudustega.</p>

<p>Käesoleva uuringu eesmärgiks on uurida kuivõrd vastavad Eesti veebilehed 
W3C HTML ja XHTML (<em lang="en">Extensible Hypertext Markup Language</em>) 
standarditele (ehk valideeruvad). Lihtsaim vahend sellise vastavuse 
kontrollimiseks on kasutada tarkvaralist programmi, mis kontrollib (X)HTML 
dokumendi vastavust temas defineeritud dokumenditüübi deklaratsioonile. 
Sellistest programmidest on vaieldamatult tuntuim 
<a href="http://validator.w3.org" lang="en">W3C Markup Validation Service</a> 
(tuntud kui W3C validaator), mida käesolev uurimustöö oma eesmärgi 
saavutamiseks rakendada kavatsebki.</p>

<p>Uurimustöö peaks muu hulgas andma vastused järgmistele küsimustele:</p>

<ol>
<li>Kui suur osa Eesti veebilehtedest valideerub?</li>
<li>Millised on levinuimad vead veebilehtede koodis?</li>
<li>Milline on erinevate dokumenditüüpide kasutamise osakaal?</li>
<li>Milline on erinevate kodeeringute kasutamise osakaal?</li>
</ol>



</body>
</html>

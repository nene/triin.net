<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<title>Kokkuvõte</title>
<meta http-equiv="Content-type" content="text/html; charset:utf-8" />
<meta name="author" content="Rene Saarsoo" />
<meta name="description" content="TÜ Haapsalu Kolledž, Infehnoloogia osakond. Proseminaritöö. Juhendaja: Jaagup Kippar" />
<meta name="keywords" content="valideerimine standardid CSS HTML W3C kodeeringud" />
<meta name="date" content="2005-04-22" />
</head>
<body>




<h1 id="kokkuvote">Kokkuvõte</h1>


<h2 id="saavutatud_eesmargid">Saavutatud eesmärgid</h2>

<p>Käesoleva uurimuse võib lugeda kordaläinuks, sest saavutati kõik 
eesmärgid, mis said töö alustamisel püstitatud. Lisaks koguti hulk 
informatsiooni, mis on heaks võrdlusmaterjaliks tulevikus tehtavatele 
uuringutele. Pealegi on nüüd olemas programm, mis suurema osa taolise uurimuse 
rutiinsest vaevast enda kanda võib võtta.</p>

<p>Vähene standardite järgimine ning halvad HTML-i kirjutamise praktikad on 
probleemid, mida võib teadvustada endale igaüks, kes vähegi vaevub 
populaarsete veebilehtede koodipoolt kaema, kuid seni polnud võimalik välja 
tuua arve, mis kirjeldaksid kui tänane olukord siiski on. Just nimelt see on 
lünk, mille täitmine oli käesoleva uurimuse suurim saavutus.</p>


<h2 id="hinnang_kasutatud_metoodikale">Hinnang kasutatud metoodikale</h2>

<p>Mõistagi ei saa teostatud uurimust pidada ilmeksimatuks absoluutseks tõeks 
– kaugel sellest. Kasutatud programm ei suutnud välja praakida sugugi kõiki 
ümbersuunamisi, veateateid ja pooleliolevaid lehekülgi. Kuid pole põhjust 
arvata, et need leheküljed on uuringu tulemusi oluliselt ühes või teises 
suunas kallutanud. Pigem jagunesid antud lehed hajusalt valideerunud ja 
mittevalideerunud lehtede vahel, mööndustega valideerunud lehti (mille hulka 
paljud sellised sattusid) aga võrdlustesse eelnimetatutud hulkade vahel ei 
arvatud.</p>

<p>Sellegipoolest ei saa jätta tähelepanuta vajadust edasistes uuringutes 
metoodikat täiustada.</p>


<h2 id="ettepanekud_uuringu_jatkamiseks">Ettepanekud uuringu jätkamiseks</h2>

<p>Kõige olulisem on täiustada teatud lehtede väljapraakimise metoodikat:</p>

<ul>
<li>lisaks HTML-ile sisule tuleks kontrollida ka HTTP päiseinfot,</li>
<li>välja tuleks arvata lehed, mis on liiga väikese mahuga (näiteks alla 500 
baidi),</li>
<li>probleemseid lehti tähistavate fraaside hulka tuleks oluliselt 
täiendada.</li>
</ul>

<p>Nüüd, kui on teada sagedasemad veateadete mustrid, on võimalik programm 
õpetada ära tundma mitmeid konkreetseid tüüpprobleeme, eristamaks näiteks 
seda, kas veateates <code>„required attribute &quot;FOO&quot; not 
specified“</code> on <code>FOO</code> väärtuseks <code>alt</code> või 
<code>type</code> või hoopis midagi muud. Ka HTML-ist otsitavate elementide 
hulk tuleks laiendada (kasvõi juba selleks, et uurida kui palju kasutatakse 
elementi <code>&lt;embed&gt;</code>, mida käesolev uurimus üldse ei 
arvestanud).</p>

<p>Veelgi rohkem infot annaks aga see, kui võtta uurimuse alla ka mitmed 
leheküljega seotud failid:</p>

<ul>
<li>stiililehti ning uudisvooge võiks samuti valideerida, kasutades 
olemasolevaid validaatoreid,</li>
<li>stiililehtede ja skriptide koodi võiks analüüsida analoogselt HTML-ga 
ning</li>
<li>uurimusse võiks kaasata veel teisigi lehekülgi peale avalehe.</li>
</ul>

<p>Antud uuringu jätkamine ei tohiks olla küsimus – see on põhimõtteliselt 
vaid programmi käivitamise vaev.</p>



</body>
</html>

<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<title>Programmi BatchVal dokumentatsioon</title>
<meta http-equiv="Content-type" content="text/html; charset:utf-8" />
<meta name="author" content="Rene Saarsoo" />
<meta name="description" content="TÜ Haapsalu Kolledž, Infehnoloogia osakond. Proseminaritöö. Juhendaja: Jaagup Kippar" />
<meta name="keywords" content="valideerimine standardid CSS HTML W3C kodeeringud" />
<meta name="date" content="2005-04-22" />
</head>
<body>

<h1>Lisa 1: Kasutatud programmi lühike dokumentatsioon</h1>


<h2 id="uldine">Üldine</h2>

<p>Uurimuse läbiviimiseks loodud programm on avalikult veebist kättesaadav: 
<a href="http://www.triin.net/2005/04/22/batchval.tar.gz">batchval.tar.gz</a></p>

<p>Programm valideerib W3C validaatorit kasutades talle ette antud veebilehed 
ning salvestab statistika nii failide, validaatori veateadete kui programmi 
töö käigus tekkinud vigade kohta.</p>

<p>Terviklik programm koosneb ühest peaprogrammist ja kahest alamprogrammist. 
Peaprogramm on kirjutatud Python’is ning alamprogrammid Perl’is. Peaprogramm 
on teostatud Python’is, sest see keel võimaldab internetist faile alla 
laadida ja teisi programme käivitada ning nende antavaid veateateid 
registreerida – saavutades seda kõike väga vähese koodihulgaga. 
Alamprogrammid tegelevad allalaetud failidest mustrite otsimisega ning on 
seetõttu teostatud Perl’is – keeles, mis on kuulus oma mitmekülgsete 
regulaaravaldiste poolest.</p>


<h2 id="noudmised_susteemile">Nõudmised süsteemile</h2>

<ul>
<li>Python (testitud versiooniga 2.3.3),</li>
<li>Perl (testitud versiooniga 5.8.3),</li>
<li>Linux või mõni muu UNIX-i laadne süsteem (testitud SuSE ja Gentoo Linux peal).</li>
</ul>


<h2 id="sisend_ja_valjund">Sisend ja väljund</h2>

<p>Programmi sisendiks on fail aadressidega, kus aadressid on eraldatud 
reavahetustega ning ei sisalda protokolli tunnust, s.t. mitte 
<code>http://www.domeen.ee</code> vaid <code>www.domeen.ee</code>. Vaikimisi 
eeldatakse, et kõik aadressid kasutavad HTTP protokolli. (Vaikimisi on selleks 
failiks „servers.list“.)</p>

<p>Programmi väljundiks on kolm faili:</p>

<ul>
<li>veateadete fail, kuhu salvestatakse kõik programmi töö käigus tekkinud 
probleemid (vaikimisi „err.log“),</li>
<li>lehekülje statistika fail, kuhu salvestatakse info lehelt leitud HTML-i 
kohta tabelina eraldades väljad komadega (vaikimisi „sitestat.csv“), 
genereeritud alamprogrammi „checkpage.pl“ poolt,</li>
<li>validaatori statistika fail, kuhu salvestatakse info selle kohta kas leht 
valideerus või ei valideerunud ning statistika erinevate veateadete arvu kohta 
tabelina eraldades välad komadega (vaikimisi „results.csv“), genereeritud 
alamprogrammi „validate.pl“ poolt .</li>
</ul>


<h2 id="kasutamine">Kasutamine</h2>

<p>Programmiga töö alustamiseks tuleks luua uus kataloog ning sinna sisse 
programm arhiivist lahti pakkida:</p>

<pre>$ tar xvfz bachval.tar.gz</pre>
<p>Kui Perl ja Python ei asu kataloogis <code>/usr/bin</code>, siis tuleks 
modifitseerida failide „batchval.py“, „validate.pl“ ja 
„checkpage.pl“ esimesi ridu, näiteks asendada rida</p>

<pre>#!/usr/bin/python</pre>

<p>reaga</p>

<pre>#!/usr/local/bin/python</pre>

<p>Lihtsaimal juhul toimub programmi kasutamine järgmiselt (oluline on olla 
programmi kataloogis):</p>

<pre>$ ./batchval.py --prepare</pre>

<p>Programm võtab sellisel juhul oma sisendi vaikimisi kasutatavast failist 
ning kirjutab väljundid samuti vaikimisi märgitud failidesse. Parameeter 
„--prepare“ (lühendatult „-p“) käsib väljundiks kasutatavad failid 
eelnevalt tühjendada/luua ning paigutab nendesse ühtlasi komadega eraldatud 
tabeli tulpade pealkirjad. Kui sooviks on näiteks poolelijäänud programmi 
tööd jätkata nii, et väljundifaile ei tühjendataks ja lihtsalt jätkataks 
nendesse ridade lisamist, siis tuleb „--prepare“ parameeter ära jätta.</p>

<p>Soovi korral võib nii sisend kui väljundfailide nimed programmile eraldi 
ette määrata:</p>

<pre>
$ ./batchval.py --input &lt;sisendfail&gt;  
                --error &lt;veateadete fail&gt;
                --check &lt;HTML-i statistika fail&gt;
                --validation &lt;validaatori statistika fail&gt;
</pre>

<p>Vaikimisi salvestab programm allalaetud leheküljed ajutiselt faili 
„check.html“, sedagi faili võib ette määrata kasutades parameetrit 
<code>--download &lt;failinimi&gt;</code>.</p>

<p>Kasutades parameetrit <code>--debug</code> katkestab programm töö alati kui 
kohtab mõnda programmi jaoks tundmatut W3C validaatori veateadet. See 
parameeter on kasulik täiendamaks veateatemustrite loetelu, mida sisaldab fail 
„validate.pl“.</p>

<p>Abi erinevate parameetrite kohta on alati kättesaadav käsurealt, 
kirjutades:</p>

<pre>$ ./batchval.py –-help</pre>


<h2 id="veateated">Veateated</h2>

<p>Olulist rolli selle programmi juures mängivad veateated, mis kannavad 
mitmesugust olulist infot ning ei tähenda reeglina viga programmis endas vaid 
pigem probleeme valideerimiseks määratud lehekülgedega. Mugavamaks 
analüüsiks salvestatakse kõik veateated vaikimisi faili „err.log“.</p>

<p>Järgnevad veateated on kõige tavalisemad ning tähistavad probleeme 
valideeritava lehekülje või seda vahendava serveriga:</p>

<dl>
<dt>Page redirected</dt><dd>lehekülje koodis oli ümbersuunamist tähistav 
&lt;meta&gt; element.</dd>
<dt>URL unreachable</dt><dd>nimetatud aadressilt ei õnnestunud dokumenti 
alla laadida.</dd>
<dt>Not an HTML-document</dt><dd>lehekülje koodis ei leitud ühtegi 
üldtuntud HTML-i elementi.</dd>
<dt>Page unavailable or access denied for W3C validator</dt><dd>W3C 
validaatoril ei õnnestunud leheküljele ligi pääseda.</dd>
<dt>Error downloading from W3C validator</dt><dd>ebaõnnestus valideerimise 
tulemuste allalaadimine.</dd>
</dl>

<p>W3C validaatori poolt antavad veateated:</p>

<dl>
<dt>Cannot continue because of previous errors</dt><dd>validaator katkestab 
lehekülje valideerimise eelnenud vigade tõttu.</dd>
<dt>This is not an SGML document</dt><dd>validaator ei tunnista antud faili 
SGML-iks (seega ei saa antud dokument olla ka ei HTML ega XHTML).</dd>
<dt>A Fatal Error occurred (with encoding or DTD)</dt><dd>hoolimata sellest, et 
validaatorile määrati eraldi kasutamiseks kodeering ISO-8859-1, polnud 
valideerimise teostamine võimalik.</dd>
</dl>

<p>Programmi enda puudustest tingitud veateated:</p>

<dl>
<dt>Unknown Error message recovered</dt><dd>W3C validaator andis veateate, mida 
programm ei tunne.</dd>
<dt>Error in script</dt><dd>tundmatu viga alamprogrammis „validate.pl“.</dd>
<dt>A Mystery Error</dt><dd>seni avastamata viga, mis registreeritakse failis 
„validate.pl“ real 676.</dd>
</dl>

</body>
</html>

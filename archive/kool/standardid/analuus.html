<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<title>Analüüs</title>
<meta http-equiv="Content-type" content="text/html; charset:utf-8" />
<meta name="author" content="Rene Saarsoo" />
<meta name="description" content="TÜ Haapsalu Kolledž, Infehnoloogia osakond. Proseminaritöö. Juhendaja: Jaagup Kippar" />
<meta name="keywords" content="valideerimine standardid CSS HTML W3C kodeeringud" />
<meta name="date" content="2005-04-22" />
</head>
<body>


<h1 id="analuus">3. Analüüs</h1>
<h2 id="vordlus_varasemate_uuringutega">3.1. Võrdlus varasemate uuringutega</h2>

<p>Kuna <a href="http://silver.ohiolink.edu/tdowling/validation.html">Thomas 
Dowling’i 1997. aasta uuringu</a> andmed on liialt vananenud ning 
<a href="http://wwwx.cs.unc.edu/Research/assist/et/projects/universal/">Greg 
Lanier’i 2003. aasta uuringus</a> käsitleti vaid vähest valitud hulka 
lehekülgi, siis piirdub järgnev võrdlus vaid Johannessen’i 2004. aasta 
uuringutest pärit andmetega, kui kõige sarnasematega:</p>

<ul>
<li>Soren Johannessen, 
<a href="http://www.ae35-unit.dk/standard/english.html" lang="en">The use of 
W3C standards in Denmark</a>, 2004‑01‑31 kuni 2004‑02‑16, vaadeldi 2033 
Taani riigiasutuse lehekülge, kes olid registreerunud konkursile 
<a href="http://bedstpaanettet.dk/portal/page?_pageid=380,457847&amp;_dad=portal&amp;_schema=PORTAL">Top 
of the Web</a> aastal 2003.</li>
<li>Soren Johannessen, <a href="http://www.ae35-unit.dk/standard/danishcompanies.html" lang="en">Danish 
companies and the use of W3C standards</a>, 2004‑03‑11 kuni 2004‑03‑16, 
vaadeldi 250 Taani ettevõtte lehekülge.</li>
<li>Soren Johannessen, <a href="http://www.ae35-unit.dk/standard/bestonthenet2004.html" lang="en">The 
use of W3C standards in Denmark II</a>, 2004‑11‑18 kuni 2004‑11‑28, 
vaadeldi 580 Taani riigiasutuse lehekülge, kes olid registreerunud konkursile 
„Top of the Web“ aastal 2004; väiksem lehtede arv tulenes sellest, et 
seekord oli kehtestatud osavõtumaks (Johannessen kirjavahetus 19. Aprill 2005).</li>
</ul>

<p>Esimeses uurimuses valideerus 3,05% lehtedest, teises 0,4% (vaid üks leht 
250-st) ja kolmandas 12,24%. Arvestades, et nimetatud uuringute valim oli 
märksa kitsam, siis pole tulemus 2,2% (koos mööndustega valideerunud 
lehtedega 2,7%) just väga paha (võrreldes 3,05%-ga; teine ja kolmas uurimus on 
võrdluseks liialt väiksed). Kuid tuleb arvestada, et mitmed käesolevas 
uurimuses valideerunud lehtedest olid väga lihtsakoelised, ning seetõttu pole 
võimalik öelda kas Eestis olukord on võrreldes Taaniga parem või halvem; 
kindel on vaid see, et Taani valitsus on erinevalt Eesti valitsusest tugevalt 
soovitanud riigiasutuste veebilehtede loomisel järgida W3C standardeid 
(Johannessen 2004b).</p>

<p>Esimeses uurimuses oli dokumenditüübi deklaratsioon olemas 35% 
lehekülgedest, mis langeb täpselt kokku käesoleva uurimusega. Teises Taani 
uurimuses oli dokumenditüübi deklaratsioon 38%, kolmandas aga tervelt 61% 
lehtedest.</p>

<div class="joonis" id="joonis14">
<img src="/archive/kool/standardid/joonis14.png" alt="Dokumenditüüpide jaotus Taani valitsusasutuste lehekülgedel" />
<p><span class="nr">Joonis 14.</span> Dokumenditüüpide jaotus Taani 
valitsusasutuste lehekülgedel 2004. aasta jaanuari-veebruari uuringus. 
(Johannessen’i andmete põhjal.)</p>
</div>

<p>Sarnaselt käesoleva ja Taani esimese uurimusega (jättes järgnevalt 
vaatluse alt välja Taani väiksemamahulised uuringud) oli levinuimaks 
dokumenditüübiks <em>HTML 4.01 Transitional</em> (<a href="#joonis14">Joonis 
14</a>), millele järgnes <em>HTML 4.0 Transitional</em>. Erinevalt Eestist oli 
Taani lehtede puhul kolmandal kohal <em>HTML 4.01 Frameset</em>, mis siin oli 
alles viiendal kohal ja viitab sellele, et Eestis kasutatakse raame vähem (ent 
see võib olla ka ekslik, sest valimid on siiski küllaltki erinevad). raamide 
vähesema kasutamise põhjuseks võib olla suurem serveripoolsete skriptide 
osakaal. Eestis kolmandal kohal olev <em>XHTML 1.0 Transitional</em> on 
Taani puhul oli alles kuuendal kohal, mis näikse viitavat siinsele suuremale 
XHTML-i kasutamisele. Nii Eestis kui Taanis oli neljandal kohal <em>HTML 
3.2</em>. Taani uurimuses viies <em>HTML 2.0</em> oli aga Eestis kaheksas, 
lubades taas oletada, et dokumenditüüpide valiku osas on Eesti 
progressiivsem.</p>


<h2 id="jareldused">3.2. Järeldused</h2>

<p>Väga väheste lehtede vastavus veebistandarditele näib olevat tingitud 
kolmest peamisest standardeid pärssivast tegurist:</p>

<ul>
<li>üldlevinud halvad praktikad,</li>
<li>teadmatus ja</li>
<li>hoolimatus.</li>
</ul>


<h3 id="uldlevinud_halvad_praktikad">3.2.1. Üldlevinud halvad praktikad</h3>

<p>Enamasti järgneme me nendele, kes lähevad kindla sammuga ees – kas antud 
rada ka õige on, on rohkem eesminejate mure – meie valime lihtsalt 
kõndimiseks kindlaid ja sissetallatud radu. Sama allegooria kehtib ka 
veebidisainerite puhul.</p>

<p>Kõige mõjuvõimsamaks praktikaks <em lang="en">mainstream</em> veebidisainis 
on tabelite kasutamine paigutuseks ning piltide <code>&lt;img&gt;</code> lisamine 
otse HTML-i kujunduseesmärgil, mida teeb vähemalt 73% lehtedest. Endiselt on 
laialt levinud mitmesugune presentatiivne HTML: paljukirutud 
<code>&lt;font&gt;</code> leidub 42% lehtedest ning elementi 
<code>&lt;center&gt;</code> kasutab 21%.</p>

<p>44% lehtedest kasutab JavaScript’i, mis enamiku lehtede puhul 
on selge liialdus – seda kasutatakse peamiselt nn. hover-efektide 
saavutamiseks, mida aga märksa lihtsam on teostada CSS-ga. Kuid CSS leiab 
kasutust vaid 60% lehtedest ja nendelgi enamasti väga vähesel määral.</p>


<h3 id="teadmatus">3.2.2. Teadmatus</h3>

<p>Enamik veebiautoreid ei lisa oma lehekülgedele dokumenditüübi 
definitsiooni, pidades seda kas mittevajalikuks või teadmata üldse sellise 
konstruktsiooni olemasolust. Keskmine veebidisainer lihtsalt ei näe vähimatki 
vajadust dokumenditüüpi määrata – pealegi ei räägi enamik HTML-i 
õpetusi sellest sõnagi. Need kes määravad, kasutavad enamasti üht kolmest 
<em>Transitional</em>-tüüpi definitsioonist, kas siis seetõttu, et need on 
kõige lõdvemate reeglitega, või lisab kasutatav tarkvara vaikimisi vastava 
definitsiooni igale dokumendile.</p>

<p>Eesti keeles leiduvate täpitähtede tõttu peaks suur enamus lehtedest olema 
sunnitud määrama kodeeringu, ometi on seda teinud vaid kaks kolmandikku. 
Seejuures nimetab ülekaalukas enamus lehtedest oma kodeeringuks ISO-8859-1, 
mis aga vastava ISO standardi järgi tegelikult eesti keele nõuetele ei vasta. 
Kuid kuna brauserid kasutavad nimetatud kodeeringumääratlusega dokumendi 
kuvamisel hoopis Windows-1252 kodeeringut, ning sama kasutavad ka paljud HTML-i 
redaktorid, siis pole midagi, mis nimetatud veast praktikas märku annaks.</p>

<p>Tuleb tõdeda, et paljud tegelikult ei tunne HTML-i või peavad 
presentatiivseid elemente palju väärtuslikumaks kui struktuurseid, näiteks 
pealkirju – suurepäraseid lehekülje struktureerimise vahendeid ning 
otsingumootorite „magneteid“ – kasutab vaid alla 10% lehtedest. Erinevaid 
loendeid kasutab alles iga kahekümnes.</p>

<p>Ning kui ei tunta HTML-i, siis pole imestada, et XHTML-i reeglitest teatakse 
veelgi vähem ning XHTML-dokumendi sisse kirjutatakse „vana hea“ HTML-i 
reeglite järgi, mis põhjustas mitmeid veateateid valideerimisel.</p>


<h3 id="hoolimatus">3.2.3. Hoolimatus</h3>

<p>Üheskoos dünaamiliste veebirakenduste kasvuga on autorid oma lehe koodi 
suhtes veelgi hooletumaks muutunud. Tihti minnakse lihtsaima vastupanu teed ning 
varustatakse reavahetused lihtsalt elemendiga <code>&lt;br&gt;</code>, PHP-s on 
selle tarbeks koguni sisseehitatud funktsioon <code>nl2br</code>, mille kasutust 
tuleks piirata arendusfaasiga ning valmisrakendustes tarvitada midagi paremat. 
Dünaamiliste lehtede loojad ei paista teadvat või hoolivat sellest, et &amp; 
on HTML-is eritähendusega sümbol ning selle vea all kannatas tervelt 30% 
lehekülgedest (see number näib suuremana kui arvestada, et enamik lehti saavad 
hakkama ilma linkideta, millel oleks üle ühe parameetri).</p>

<p>Üllatavalt sagedasti põhjustas vigu elementide paigutamine valesse kohta, 
mis on selge märk hoolimatusest, sest on raske uskuda, et inimesed, kes 
valmistavad lehekülgi raha eest pole teadlikud sellest, et elemendi 
<code>&lt;html&gt;</code> sees saavad vahetult olla vaid 
<code>&lt;head&gt;</code> ja <code>&lt;body&gt;</code>.</p>



</body>
</html>

<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="et" xml:lang="et">
<head>
<meta http-equiv="Content-Type" content="text/html; charset=utf-8" />
<title>ATutor</title>
<meta name="author" content="Rene Saarsoo" />
<meta name="description" content="ATutor programmi ülevaade" />
<meta name="keywords" content="ATutor, õpiprogrammid, käideldavus, kasutatavus" />
<meta name="date" content="2007-05-30" />
</head>
<body>

<h1>ATutor – õppe-sisuhaldussüsteem</h1>

<p><a href="http://www.atutor.ca/">ATutor</a> on avatud lähtekoodiga
veebipõhine õpikeskkond. Sihtmärgiks on võetud olla ääretult paindlik,
et sobida võimalikult paljudele kasutajatele kõikvõimalike õppevormide
puhul.</p>

<p>Peaasjalikult saab luua kursusi, ja täita need erinevate materjalidega.
Kursusesiseseks suhtluseks saab kasutada teadetetahvlit, foorumeid,
vestlust reaalajas ja e-posti. Õpilastele saab anda (koduseid) ülesandeid,
ja õpilased saavad tehtud tööd ka keskkonna kaudu esitada.</p>

<p>Lisaks tüüpilistele õpikeskkonna vahenditele sisaldab ATutor ka
<strong>testide</strong> koostamise ja läbiviimise tööriistu.
Lisaks on veel hulk <strong>lisamooduleid</strong>, ning saab kasutada
olemasolevaid õpiobjektide repositooriume.</p>

<p>Olemas on ka <strong>tugi erinevatele keeltele</strong>, kuid hetkel veel eesti keel
pakutavate tõlgete seast puudub.</p>

<h2>Autorid</h2>

<p>Kuna tegu on mahuka projektiga, siis on ka autoreid palju:</p>

<ul>
<li><strong>Greg Gay</strong>: projektijuht, programmeerija, veebidisainer</li>
<li><strong>Joel Kronenberg</strong>: peaprogrammeerija</li>
<li><strong>Heidi Hazelton</strong>: programmeerija, veebidisainer (1.3+)</li>
<li><strong>Shozub Qureshi</strong>: programmeerija (1.4.1+)</li>
<li><strong>Jonathan Hung</strong>: programmeerija (1.5+)</li>
<li><strong>Jacek Materna</strong>: programmeerija (1.4.3)</li>
<li><strong>Norma Thompson</strong>: programmeerija (1.4.3)</li>
<li><strong>Boon-Hau Teh</strong>: programmeerija (1.4 – 1.4.2)</li>
<li><strong>Chris Ridpath</strong>: programmeerija, <abbr title="Adaptive Technology Resource Centre">ATRC</abbr> käideldavuse kontrollija (1.4+)</li>
<li><strong>Taras Kowaliw</strong>: programmeerija</li>
<li><strong>Lynn Collette</strong>: kasutajaliidese disainer, veebidisainer (1.0 – 1.2)</li>
<li><strong>Bruce Etheridge</strong>: Dokumenteerija</li>
</ul>

<h2>Nõuded serverile</h2>

<ul>
<li>HTTP Veebiserver (soovitatavalt Apache).</li>
<li>PHP 4.3.0+ või 5.0.2+ koos Zlib ja MySQL toega.</li>
<li>MySQL 4.0.2+ või 4.1.10+.</li>
</ul>

<h2>Ligipääsetavus</h2>

<p>Palju rõhku on pandud sellele, et õpikeskkonda saaks kasutada
suvalise veebilehitsejaga. Järgitud on W3C spetsifikatsioone nii
koodi (<abbr title="Extensible Hypertext Markup Language">XHTML</abbr> 1.0)
kui käideldavuse (<abbr title="Web Content Accessibility Guidlines">WCAG</abbr> 1.0) osas.</p>

<p>Esiletõstmist väärib just töö käideldavuse koha pealt: õpikeskkonna
kasutamise osas pole veebilehitsejatele seatud mingisuguseid piiranguid.
Keskkond on kenasti ligipääsetav nii Lynxi kui <i>screenreader</i>-tarkvara
kasutajatele.</p>

<p>Aitamaks kasutajatel luua kõrge käideldavusega materjale, on loodud
spetsiaalne abivahend loodud materjali võimalike ligipääsetavusprobleemide
tuvastamiseks (<a href="#figure-1">joonis 1</a>).</p>

<div class="joonis" id="figure-1">
<img src="/archive/kool/atutor/a11i.png" alt="Ekraanipilt" />
<p><span class="nr">Joonis 1.</span>
Käideldavusprobleemide tuvastamise tööriist.</p></div>

<p>Iseküsimus on muidugi, kas üks lihtne õppejõud oskab sellise vahendiga
ka midagi peale hakata. Pigem tundub, et see külvab ta kõikvõimaliku arusaamatu
informatsiooniga üle.</p>


<h2>Kasutatavus</h2>

<h3>Registreerumine</h3>

<p>Kasutajakontode süsteemil on samuti oma veidrused. Näiteks kaks Mart Tamme nimelist
isikut registreeruda ei saa – nimekaimul pole muud võimalust kui endale liignimi
välja mõtelda. Näiteks Mart "väga-tubli" Tamm.</p>

<p>Ülesanne: <strong>Mõtle, et sinu nimeks on Juku Juhanson, proovi
nüüd ATutori keskkonna kasutajaks registreeruda.</strong> (Ajutiselt on ATutor keskkond
üles seatud aadressile <a href="http://atutor.triin.net/">atutor.triin.net</a>.)</p>

<h3>Võimaluste üleküllus</h3>

<p>Üks peamisi probleeme on see, et kuna keskkond pakub palju võimalusi,
siis tundub esialgu kõik väga kirju. Näiteks vastloodud kursuse esilehel on
vaikimisi tervel 16 erinevat vahendit, lisaks veel seitsme-elemendiline külgmenüü
ja viie-elemendiline kursuse peamenüü (<a href="#figure-2">joonis 2</a>).</p>

<div class="joonis" id="figure-2">
<img src="/archive/kool/atutor/main-page.png" alt="Ekraanipilt" />
<p><span class="nr">Joonis 2.</span>
Vastloodud kursuse pealeht, infotulvast nõretamas.</p></div>

<h3>Kodutööde haldus</h3>

<p>Süsteem on küll ohtralt dokumenteeritud, aga isegi dokumentatsiooni
abiga osutuvad mõningad tegevused ülemäära keerukateks. Näiteks kui soovime
anda uut kodust ülesannet, siis peame esiteks tekitama ülesande enda ja
siis hoopis eraldi looma teadaande uue ülesande kohta, et ka õpilased
sellest teada saaksid. Veelgi enam: ka ülesande kirjelduse peame kirjutama
hoopis tollesse teadaandesse – ülesande enda juurde seda panna ei saa.</p>

<p>Kuid nüüd õpilase ülesanne: <strong>koduse ülesande vastuse ATutor kaudu
õpetajale edastamine.</strong> (Kursuseks vali „Loodusõpetus“.)</p>

<p>Võiks arvata, et selline sagedasti ettetulev asi on tehtud nii lihtsaks kui
võimalik, kuid kaugel sellest. Siin on sammud, mis tuleb läbida koduse ülesande
teelesaatmiseks (vaata ka <a href="#figure-3">joonis 3</a>):</p>

<ol>
<li>vali "File Storage"</li>
<li>vali Workspace menüüst "My Files"</li>
<li>vali "New File"</li>
<li>vali lae fail(id) üles</li>
<li>Selekteeri fail(id)</li>
<li>Vajuta "Hand In"</li>
<li>Vali kodutöö "Kogemused siilidega"</li>
<li>Vajuta "Submit".</li>
</ol>

<div class="joonis" id="figure-3">
<img src="/archive/kool/atutor/homework.png" alt="Ekraanipildikoomiks" />
<p><span class="nr">Joonis 3.</span>
Tarvilikud tegevused kodutöö ärasaatmiseks.</p></div>

<p>Minul, informaatikul, võttis selle väljamõtlemine peaaegu tund aega: lugesin
dokumentatsiooni, proovisin kõiksuguste nurkade alt; olin juba kirjutamas
abipalvet ATutor-i foorumisse kui viimaks aru sain, kuidas asi töötab.</p>

<h2>Testide loomine ja haldus</h2>

<p>Küsimuste tüüpe pole küll palju, aga kaetud on peamised vajadused:</p>

<ul>
<li>Tõene-väär</li>
<li>Järjestamine</li>
<li>Vabas vormis tekst</li>
<li>Valikvastus (üks või mitu õiget)</li>
<li>Vastavusse panemine (tekst või pilt)</li>
<li>Hinnangute andmine (stiilis: ei nõustu, neutraalne, üldiselt nõustun, nõustun)</li>
</ul>

<p>Testide loomine peaks olema küllaltki lihtne igaühe jaoks,
kes varem sellist tüüpi tarkvaraga kokku puutunud.</p>

<p>Testi küsimusetüüpidega tutvumiseks: <strong>vastata loodusõpetuse
kursusel olevale testile.</strong></p>


<h2>Kokkuvõte</h2>

<p>Kokkuvõtteks võib öelda, et ATutor jätab hetkel veel üksjagu soovida.
Mitmed asjad võiksid olla lahendatud lihtsamini mõistetavalt, nõnda et ei
peaks manuaali lugema.</p>

<p>Kindlasti ei saa seda hetkel kasutusele võtta eesti koolides, kuna puudub
eestikeelne tõlge.</p>

<p>Samas positiivse poole pealt on tegemist vaba tarkvaraga ning erinevalt
mitmetest teistest õpikeskkondadest töötab keskkond suure hulga erinevate
veebilehitsejatega.</p>


</body>
</html>

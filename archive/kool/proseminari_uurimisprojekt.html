<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="et" xml:lang="et">
<head>
<title>Standardid ja Eesti veebimaastiku olukord nende osas</title>
<meta http-equiv="Content-Type" content="text/html; charset=utf-8" />
<meta name="author" content="Rene Saarsoo" />
<meta name="description" content="TPÜ Haapsalu Kolledž, Infehnoloogia osakond. Proseminaritöö. Juhendaja: Jaagup Kippar" />
<meta name="keywords" content="valideerimine standardid CSS HTML W3C kodeeringud" />
<meta name="date" content="2005-01-10" />
</head>
<body>

<h1>Standardid ja Eesti veebimaastiku olukord nende osas</h1>

<div class="preambula">
<ul>
<li>Proseminaritöö uurimisprojekt.</li>
<li>TPÜ Haapsalu Kolledž: Infotehnoloogia osakond.</li>
<li>Juhendaja: Jaagup Kippar.</li>
</ul>
<p>Käesolev dokument on saadaval ka 
<a href="/2005/01/10/Standardid_ja_Eesti_veebimaastiku_olukord_nende_osas.pdf">PDF-formaadis</a> (152KB).</p>
</div>

<h2>Sisukord</h2>

<ul>
<li><a href="#sissejuhatus">Sissejuhatus</a></li>
<li><a href="#probleemi_kirjeldus">1. Probleemi kirjeldus</a>
<ul>
<li><a href="#uuringud_eestis">1.1. Uuringud Eestis</a></li>
<li><a href="#uuringud_mujal">1.2. Uuringud mujal</a></li>
<li><a href="#ulesanne">1.3. Ülesanne</a></li>
</ul></li>
<li><a href="#materjal_ja_metoodika">2. Materjal ja metoodika</a>
<ul>
<li><a href="#probleemid_varasemate_uurimustega">2.1. Probleemid varasemate uurimustega</a></li>
<li><a href="#meetmed_uuringu_parandamiseks">2.2. Meetmed uuringu parandamiseks</a></li>
<li><a href="#toos_kasutatavad_vahendid">2.3. Töös kasutatavad vahendid</a></li>
</ul></li>
<li><a href="#kokkuvote">Kokkuvõte</a></li>
<li><a href="#viited">Viited</a></li>
</ul>

<h2 id="sissejuhatus">Sissejuhatus</h2>

<p>Veeb on noor meedia. Meedia, millel puuduvad selged piirid ja kammitsad. Selline 
vabadus loob meile ühelt poolt suured võimalused oma mõtete ja ideede teostamiseks, 
ent tõeline vabadus ei saa olla anarhia, kus igaüks lihtsalt teeb seda, mis tal pähe 
tuleb ja ei arvesta mitte põrmugi teiste huvidega, hoomamata sealjuures, et need teiste 
huvid võivad tegelikult olla ka tema enese huvid.</p>

<p>Kui Veebi looja Tim Berners Lee 1994. aastal asutas Ülemaailmse Veebikonsortsiumi 
(<span lang="en">World Wide Web Consortium</span> – W3C)
(<cite><a href="http://www.w3.org/Consortium/#background" 
title="About the World Wide Web Consortium (W3C): Background">Jacobs 2000</a></cite>), siis oli ideeks 
tuua korda ja tasakaalu sellesse ettearvamatusse hüpertekstimaailma – nii et hundid 
oleks söönud ja ka lambad terved – seda ideed kannab W3C tegevus kuni tänaseni.</p>

<p>W3C tegevuse põhisuunaks oli ja on mitmesuguste standardite (tuntud kui W3C 
soovitused – recommendations) väljatöötamine. Kuna veebi põhiliseks formaadiks 
on HTML (<span lang="en">Hypertext Markup Language</span> – hüperteksti märgenduskeel), siis on kõige 
suuremad kired keerelnud just selle märgenduskeele ümber. Alates esimesest 
veebilehitsejast ehk brauserist nimega World Wide Web hakkasid paljud 
brauseritootjad välja mõtlema mitmesuguseid täiendusi HTML-keelele, mis algselt ei 
võimaldanud mitte midagi muud kui lihtsalt teksti struktureerida. Mosaic tuli välja 
võimalusega kasutada lisaks tekstile ka pilte, Netscape tegi võimalikuks veebilehtede 
skriptimise luues JavaScript´i nimelise programmeerimiskeele jne. Kõik see viis välja 
selleni, mida tuntakse kui brauserite sõda (<span lang="en">browser wars</span>), mis toimus Microsoft 
Internet Explorer´i (IE) ja Netscape Navigator´i vahel ning millest väljus 
võitjana IE.</p>

<p>Ka brauserisõdade aegu olid juba olemas W3C loodud standardid, aga brauseritootjad 
ei hoolinud neist kas üldse mitte või proovisid nende alusel luua teatud sorti oma 
nägemuse. Tänaseks on siiski selgeks saanud, et ilma ühtse standardita me kaugele ei 
jõua. Ühegi veebiarendaja jaoks pole mõistlik kasutada mingi kindla brauseri 
spetsiifilisi lahendusi, sest tehes nõnda on oht kaotada teisi brausereid kasutavad 
kliendid. Brauseritootjad ei võistle enam mitte selles, milliseid uue funktsiooniga 
HTML-i elemente nad välja mõtlevad vaid selles, kuivõrd hästi keegi neist toetab W3C 
standardeid (isegi selles vallas paljukirutud Microsoft on teinud pingutusi selles 
vallas ja paistab jätkavat 
(<cite><a href="http://www.asp.net/whidbey/whitepapers/VSWhidbeyOverview.aspx?tabindex=0&amp;tabid=1"
title="Preview of Web Development with Visual Studio 2005: Better Standards Support">Preview... 2004</a></cite>)). 
Standardsete, kõigis moodsates brauserites ühtviisi töötavate (ja vanemates kenasti 
degradeeruvate) lahenduste loomine, on hetkel lihtsam kui kunagi varem.</p>

<p>Ent kas ka veebidisainerid ja programmeerijad seda endale teadvustavad? Üldine 
praktika näitab, et enamasti mitte. Endiselt on levinuimaks brauseriks IE, mis saab 
automaatselt iga uue Windowsi kasutaja kaaslaseks ning milleks hoolida ülejäänud 
marginaalsest hulgast alternatiivsete brauserite kasutajatest – tühi töö ja vaev?</p>

<p>Viimaste aastate jooksul on aga alternatiivsete brauserite kasutamine suurenenud 
üha ning IE viimane versioon 6.0, millel vanust juba mitmed aastad, mõjub nende noorte 
tegijate kõrval (kelle viimane väljalase pole ühelgi juhul vanem kui aasta), tõelise 
vanurina. Ning mitte ainult brauserid pole põhjus kasutamaks standardset ja korrektset 
HTML-i, ka otsingurobotid, Google´iga eesotsas, suudavad lehekülge paremini indekseerida. Kuigi 
semantiline HTML otseselt otsingumootorite hinnangut lehest ei mõjuta 
(<cite><a href="http://www.meyerweb.com/eric/thoughts/2004/12/18/ses-chicago-report/"
title="SES Chicago Report">Meyer 2004</a></cite>).</p>

<p>Suure ja olulise tõuke standardite kasutamise suunas on andnud ka mitmete riikide 
valitsused, eesotsas USA-ga. Nimelt on seadustes, mis määravad tingimused riigiasutuste 
kodulehekülgedele küllaltki kõrged nõudmised ligipääsetavuse osas, kusjuures 
soovituslikuks meetodiks ligipääsetavuse tagamiseks on korrektne HTML-i ja CSS-i 
(<span lang="en">Cascading Style Sheets</span> – kaskaadivad stiililehed) kasutus. 
Hoolimata seadustest pole olukord nendes riikides veel kaugeltki kiiduväärne, 
ehkki see paraneb järjest. Eestis puuduvad aga vastavasisulised seadused üleüldse.</p>

<h2 id="probleemi_kirjeldus">1. Probleemi kirjeldus</h2>
 
<h3 id="uuringud_eestis">1.1. Uuringud Eestis</h3>

<p>Vaadates vaid mõningaid populaarsemaid veebilehekülgi ei saa me teha oluliselt 
täpsemaid järeldusi kui: „Enamik Eesti veebilehti veebistandardeid ei järgi.” 
Konkreetsemad uuringud antud valdkonnas on aga puudulikud. On küll Valdo Prausti 
poolt 2002. aasta lõpus teostatud „Eesti riigiasutuste veebilehtede käideldavustest” 
(<cite><a href="http://www.ria.ee/atp/print.html?id=480">Praust 2002</a>, 2003</cite>), 
mis aga käsitleb vaid käideldavusega seotud probleeme ning sedagi 
vaid mõnekümnel riigiasutuse leheküljel.</p>

<p>Uuringuid, mis aga käsitleksid veebilehtede standarditele vastavust (valideerivust) 
pole aga teostatud üldse, va muidugi pisemat sorti testimised, mida üks või teine 
eraisik on oma puht isiklikust huvist teinud (näiteks 
<a href="http://forum.planet.ee/showthread.php?t=47192" title="Veebitegijad, mis teil on enda kaitseks öelda?">minu poolt korraldatud uuring</a> 
Eesti veebidisainifirmade avalehtede HTML-i valideerimise kohta).</p>

<h3 id="uuringud_mujal">1.2. Uuringud mujal</h3>

<p>Mujal maailmas on küll mõningaid uuringuid korraldatud, kuid enamasti on need 
olnud kas liialt väikese mahuga või liialt pealispinnalised. Järgnevalt toon ära 
uurimused, mille kohta on õnnestunud informatsiooni hankida; täpsemad arvandmed on 
ära toodud <a href="#tabel1">tabelis 1</a>.</p>

<ol>
<li>1997 Thomas Dowling <a href="http://silver.ohiolink.edu/tdowling/validation.html">Validating HTML</a> 
(tegemist on artikli nimega, tegelik 
uurimus on läbi viidud enne artikli kirjutamist). Teostati 624 Põhja-Ameerika raamatukogu 
kodulehekülge valideerimine HTML 3.2 dokumenditüübi alusel.</li>
<li>2003 Greg Lanier <a href="http://wwwx.cs.unc.edu/Research/assist/et/projects/universal/">Universal 
web design: a survey of web accessibility and usability</a>. 
Uuriti 41 väljavalitud lehekülge erinevatest valdkondadest (otsingumootorid, 
valitsusasutused, veebistandarditega seotud leheküljed, ...). Uuriti valideerivust ja 
vastavust Section 508 ning WCAG 1.0 ligipääsetavusnõuetele ning hinnati HTML-leheküljel 
oleva teksti ja selle esitamiseks vajamineva koodi osakaalu.</li>
<li>2. märts 2004 Soren Johannessen <a href="http://www.ae35-unit.dk/standard/english.html">The 
use of W3C standards in Denmark</a>. Uuriti 2033 
Taani valitsus-, rahvus- ja munitsipaalasutuse lehekülje valideerivust. Lisaks tuvastati 
kui paljudel lehekülgedel on olemas dokumenditüübi deklaratsioon ning erinevate 
dokumenditüüpide osakaalud.</li>
<li>16. märts 2004 Soren Johannessen <a href="http://www.ae35-unit.dk/standard/danishcompanies.html">Danish 
companies and the use of W3C standards</a>. 
Täpselt samas vormis uuring, mis eelmine. Sel korral teostatud 250 Taani äriettevõtte 
koduleheküljel.</li>
</ol>

<div class="tabel" id="tabel1">
<table summary="tabel uurimuste arvandmetega">
<thead>
<tr>
<th>Uurimus</th>
<th>Lehekülgede arv</th>
<th>Valideerivaid lehti</th>
<th>Protsent</th>
<th>Keskmine vigade arv</th>
</tr>
</thead>
<tr>
<th>1</th>
<td class="nr">624</td>
<td class="nr">24</td>
<td class="nr">3.80%</td>
<td class="nr">20</td>
</tr>
<tr>
<th>2</th>
<td class="nr">41</td>
<td class="nr">7</td>
<td class="nr">17.00%</td>
<td class="nr">109</td>
</tr>
<tr>
<th>3</th>
<td class="nr">2033</td>
<td class="nr">62</td>
<td class="nr">3.10%</td>
<td class="nr">&nbsp;</td>
</tr>
<tr>
<th>4</th>
<td class="nr">250</td>
<td class="nr">1</td>
<td class="nr">0.40%</td>
<td class="nr">&nbsp;</td>
</tr>
</table>

<p><span class="nr">Tabel 1.</span> Erinevate uurimuste tulemuste võrdlus.</p>
</div>

<h3 id="ulesanne">1.3. Ülesanne</h3>

<p>Kuna puudub ülevaade sellest, milline on olukord veebistandardite järgimise 
ja seega ka lehekülgede kvaliteedi osas, siis oleks tarvis teostada uuring, mis 
käsitleks Eesti veebilehekülgede valideerivust leheküljele määratud dokumenditüübile, 
mis olekski antud proseminaritöö teemaks.</p>

<h2 id="materjal_ja_metoodika">2. Materjal ja metoodika</h2>

<h3 id="probleemid_varasemate_uurimustega">2.1. Probleemid varasemate uurimustega</h3>

<p>Eelmises peatükis loetletud HTML-i valideerivuse uuringutel ilmnes mitmeid probleeme:</p>

<ol>
<li>Paljusid lehekülgi ei saanud valideerida, kuna puudus dokumenditüübi deklaratsioon.</li>
<li>Paljusid lehekülgi ei saanud valideerida, kuna neil kas puudus kasutatava 
kooditabeli määratlus või oli see vale.</li>
<li>Valideerimisel mõõdeti vaid vigade arvu (kui sedagi), mis aga iseenesest pole eriti 
heaks kriteeriumiks hindamaks lehe kvaliteeti. Põhjuseid on kolm:
 <ol>
 <li>Kõigest üks tilluke viga dokumendi alguses võib tekitada tuhandetesse (reeglina 
 ühte-kahte tüüpi) vigadesse ulatuva kaskaadi.</li>
 <li>Enamik mittejuhuslikke vigu HTML-is reeglina korduvad (näiteks kui ei teata, et 
 piltidele tuleb kindlasti määrata alternatiivtekst, siis arvatavasti ei tehta seda 
 ühegi pildi puhul, aga pilte võib leheküljel olla sadu).</li>
 <li>Osad validaatori antavad veateated pole mitte vead vaid viited eelmise vea 
 potentsiaalsele tekkekohale.</li>
 </ol></li>
</ol>

<h3 id="meetmed_uuringu_parandamiseks">2.2.Meetmed uuringu parandamiseks</h3>

<p>Vältimaks nimetatud probleeme tuleks kavandatavas uurimuses võtta kasutusele järgmised 
meetmed:</p>

<ol>
<li>Dokumenditüübi puudumise probleemi on lahendanud hiljutine W3C validaatori uuendus, 
mis kasutab dokumenditüübi puudumisel HTML 4.01 Transitional dokumenditüüpi, mis on kõige 
laiahaardelisem ja ühtlasi kõige leebem dokumenditüüp. Samas peab hoolitsema selle eest, et 
hilisemas infotöötluses oleks võimalik eristada millistel lehtedel dokumenditüübi määrang 
puudus ja millistel oli see olemas.</li>

<li>Kooditabeli määrangu puudumisel tuleks pakkuda mõnda ISO 8859 perekonda kuuluvat tabelit 
(validaator neil vahet ei tee, sest programmi jaoks pole oluline, kas on kirjutatud „želee“ 
või „þelee“ ja enamasti on veebilehed just mõnes sellises ühebaidises vormingus, mis aga 
läheb vastuollu W3C validaatori poolt vaikimisi kasutatava mitmebaidise UTF-8 kodeeringuga). 
Mõistagi tuleb hilisemast kodeeringute kasutamise analüüsist välja jätta need leheküljed, 
millel kodeering algselt määratletud polnud.</li>

<li>Valideerimisel tuleks koguda infot erinevate vigade esinemissageduste kohta, mis annaks 
võimaluse analüüsida lisaks vigade hulgale lehel ka erinevate vigade hulka ning enimlevinud 
vigu. Samuti saab sel teel validaatori veateadete hulgast „mitte päris vead“ välja praakida.</li>
</ol>

<p>Töö maht peaks olema võimalikult suur – plaan on käia validaatoriga üle kõik(!) www-ga 
algavad ja .ee-ga lõppevad leheküljed. Vaatluse alla tulevad siiski vaid avalehed järgneval 
kolmel põhjusel:</p>

<ol>
<li>Avalehe kallal lehekülje loojad reeglina kõige rohkem vaeva näinud.</li>
<li>Üheainsa parajalt mahuka kodulehekülje kõigi alamlehtede läbikäimine võib osutuda juba 
omaette hiigeltööks.</li>
<li>Ka kõik teised uuringud on keskendunud vaid avalehtedele.</li>
</ol>

<h3 id="toos_kasutatavad_vahendid">2.3.Töös kasutatavad vahendid</h3>

<ol>
<li><a href="http://validator.w3.org">W3C Validaator</a> (<span lang="en">W3C Makup Validation 
Service</span>) - valideerimise teostamiseks.</li>
<li>Omaloodud programm – suure hulga lehekülgede validaatorile etteandmise ja 
andmete kogumise automatiseerimiseks.</li>
<li>Tabelitöötlusprogramm hilisemaks andmete statistiliseks analüüsimiseks.</li>
</ol>

<h2 id="kokkuvote">Kokkuvõte</h2>

<p>Uurimustöö „Standardid ja Eesti veebimaastiku olukord nende osas” peaks muu 
hulgas andma vastused järgmistele küsimustele:</p>

<ol>
<li>Kui suur osa Eesti veebilehekülgedest valideerib?</li>
<li>Millised on levinuimad vead veebilehtede koodis?</li>
<li>Milline on erinevate dokumenditüüpide kasutamise osakaal?</li>
<li>Milline on erinevate kooditabelite kasutamise osakaal?</li>
</ol>

<p>Vastava mass-valideerimise programmi loomine peaks hõlbustama sarnaste uuringute 
kordamise tulevikus ja/või teistel lehekülgedel.</p>

<h2 id="viited">Viited</h2>

<ul>
<li>Dowling, T. (1997). 
  <cite><a href="http://silver.ohiolink.edu/tdowling/validation.html">Validating HTML</a></cite>.</li>
<li>Jacobs, I. (2000). 
  <cite><a href="http://www.w3.org/Consortium/#background">About the World Wide Web Consortium (W3C): Background</a></cite>.</li>
<li>Johannessen, S. (2004). 
  <cite><a href="http://www.ae35-unit.dk/standard/danishcompanies.html">Danish companies and the use of 
  W3C standards</a></cite>. [2004, Märts 16].</li>
<li>Johannessen, S. (2004). 
  <cite><a href="http://www.ae35-unit.dk/standard/english.html">The use of W3C standards in Denmark</a></cite>. [2004, Märts 2].</li>
<li>Lanier, G. (2003). 
  <cite><a href="http://wwwx.cs.unc.edu/Research/assist/et/projects/universal/">Universal web design: 
  a survey of web accessibility and usability</a></cite>.</li>
<li>Meyer, E. (2004). 
  <cite><a href="http://www.meyerweb.com/eric/thoughts/2004/12/18/ses-chicago-report/">SES Chicago Report</a></cite>.
  [2004, september 18]</li>
<li>Praust, V. (2002). 
  <cite><a href="http://www.ria.ee/atp/print.html?id=480">Eesti riigiasutuste veebilehtede käideldavustest</a></cite>.</li>
<li>Praust, V. (2003). 
  <cite>Eesti riigiasutuste veebilehed</cite>. Arvutimaailm 2, 38-41.</li>
<li><cite><a href="http://www.asp.net/whidbey/whitepapers/VSWhidbeyOverview.aspx?tabindex=0&amp;tabid=1">Preview 
  of Web Development with Visual Studio 2005: Better Standards Support</a></cite>.
  (2004) Microsoft ASP.NET 2.0 and Visual Studio .NET „Whidbey“ Team.</li>
<li>Saarsoo, R. (2004). 
  <cite><a href="http://forum.planet.ee/showthread.php?t=47192">Veebitegijad, mis teil on enda kaitseks öelda?</a></cite>
  Postitus Planet´i foorumis. [2004, märts 4].</li>
</ul>

</body>
</html>

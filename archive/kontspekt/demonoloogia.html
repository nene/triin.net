<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<title>Trinoloogia kontspekt - Rahvusvaheline demonoloogiline nomenklatuur</title>
<meta http-equiv="Content-Type" content="text/html; charset=utf-8" />
<meta name="author" content="Rene Saarsoo" />
<meta name="description" content="Demonoloogiline nomenklatuur" />
<meta name="keywords" content="trinoloogia kontspekt demonoloogia Paravertebrata Hypopoda ilmajalgsed Egupoda hobujalgsed Lepidopoda soomusjalgsed Cutopoda paljasjalgsed Quenta haldjalised Dwarva päkapikulised Monstara elukalised Naiadomorpha näkilised" />
<meta name="date" content="2000-11-01" />
</head>
<body>
<h1>Rahvusvaheline demonoloogiline nomenklatuur</h1>


<p>Demonoloogia uurimisobjektid koondatakse ühte iseseisvasse hõimkonda
(<span class="latin" lang="la">Paravertebrata</span> ), mis paigutatakse teiste
loomahõimkondade (reg. <span class="latin" lang="la">Animalia</span>) sekka
(tavaliselt kuhugi <span class="latin" lang="la">Mollusca</span> ja <span
class="latin" lang="la">Chordata</span> vahele ). Nimetus <span
class="latin" lang="la">Paravertebrata</span> on antud rühmale seetõttu, et
ehkki morfoloogiliselt neil kõigil selgroog, kui selline esineb, on nad
fülogeneetiliselt täiesti teise harusse kuuluvad ja on juba ammustel
aegadel keelikloomade hõimkonda tüvest lahku löönud;
ometigi on tänu evolutsiooni keerdkäikudele tekkinud hämmastavalt
sarnaseid vorme nende iseenesest niivõrd erinevate rühmade vahel.
Deemonid jaotatakse nelja klassi: <span class="latin" lang="la"><a
href="#hypopoda">Hypopoda</a>, <a href="#lepidopoda">Egupoda</a> , <a
href="#lepidopoda">Lepidopoda</a>, <a 
href="#cutopoda">Cutopoda</a>.</span></p>


<div id="hypopoda">
<h2>Cl.: <span class="latin" lang="la">HYPOPODA</span> - ILMAJALGSED</h2>

<p>Klassi kuuluvad loomad kellel on igasugune materiaalne skelett redutseerunud ja
säilinud on vaid energeetiline bioväli, mis vastupidiselt
materiaalsele kehale on vägagi hästi arenenud (mõnikord, koguni
nii hästi, et tundub lausa materiaalsena). Tegemist on hõimkonna
suurima ja mitmekesiseima rühmaga, kuhu kuulub üle 80% kõigist
paravertebraatidest. Organismide suurused varieeruvad mõnest
mikromeetrist (<span class="latin" lang="la">Nihilissimus acutus</span>) paari
kilomeetrini (suured mardused). Toitumiselt on nii neid, kes söövad
vaid tühiseid surnud orgaanika jäänuseid (näiteks tolmurull
<span class="latin" lang="la">Promangata prima</span> sööb ära surnud
kirpude tundlad, kuid veel enne kui ta seda teha jõuab on kindlasti kohal
käinud juba <span class="latin" lang="la">Virgosus filiformis</span>, kes on
tühjaks õõnestanud looma parema tundla teise lüli) kui
ka neid, kes parasiteerivad suurimetajatel (Luupainaja <span
class="latin" lang="la">Tragicus letalis</span> uurimisel on hukka saanud terve rida oma
ala suuri meistreid, sest kui juba arvestada, et tema mass on 5 tonni ja 99
protsenti sellest moodustavad 988 231 557 hammast, siis vaevalt, et kedagi
eriliselt vaimustab mõte tema hambavalemit uurida ) ja need kes lausa
õgivad kõike, mida kätte saavad ja mida suurem, seda parem
(<span class="latin" lang="la">Megapsychica zuzumuzu</span> alustab oma
söömaaega tavaliselt sellega, et loobib neegreid gasellide teravate
sarvede otsa, et viimased kurku ära ei kriibiks). Neile, kes ehk soovivad
vastava rühmaga tegemist teha, annaksin järgmised
märksõnad: mardused, kummitused, luupainajad, tondid, vaimud,
deemonid, kratid, mummud, puugid, tuulispasad, kodukäijad,
kärakalkarid.</p>
</div>


<div id="egupoda_et_lepidopoda">
<h2>Cl.: <span class="latin" lang="la">EGUPODA</span> - HOBUJALGSED<br />
Cl.: <span class="latin" lang="la">LEPIDOPODA</span> - SOOMUSJALGSED</h2>

<div class="joonis">
<img src="/archive/kontspekt/triinufailid/lohe.jpg" alt="Lohe" />
<p><span class="nr">Joonis 1.</span> Lohe.</p>
</div>


<p>Käsitleme neid klasse selguse mõttes järgnevalt koos.</p>

<p>Kentauridega oli probleeme juba alates esimese demonoloogilist süsteemi
puudutava teadustöö ilmumisest ja on tänapäevani, ja ega
draakonite ja basilikegagi asi parem ei olnud. Probleem on jäsemete arvus:
kentauridel 6, basilikel 6 aga lohedel 6 või 4. Võttes aluseks
jäsemete arvu, saame sellise süsteemi: </p>

<ul>
  <li>6-jalgsed: kentaurid, (basilikud, 6-jalgsed lohed).</li>
  <li>4-jalgsed: 4-jalgsed lohed.</li>
</ul>

<div class="joonis">
<img src="/archive/kontspekt/triinufailid/amblik.jpg" alt="Ämblik" />
<p><span class="nr">Joonis 2.</span> Ämblik.</p>
</div>

<div class="joonis">
<img src="/archive/kontspekt/triinufailid/kentaur.jpg" alt="Kentaur" /> 
<p><span class="nr">Joonis 3.</span> Kentaur.</p>
</div>

<p>Kui leiti, et neljajalgsus on primaarne, siis paigutati 4-jalgsed
ettepoole ja kui avastati hiidämblikuliste olemasolu pandi need eraldi
8-jalgsete seltsi ja kõik paistis klappivat. Alles viiekümnendatel
tuli Norra seikleja ja harrastusdemonoloog <strong>Syse Bringsvaerd</strong>
välja oma raamatuga <strong>„The Anatomy of Great Spiders, Centaurs,
Dragons and Basilics - The Scientific Conflict With Modern System of
Demonology”</strong>. See teos pani punastama kõik senised suured
süstemaatikud, sest mis seal salata, keegi neist polnud ju eales
kõnealuste loomade anatoomiaga vähimatki tutvust teinud,
õigupoolest ei julgenud keegi enne hulljulge lahkaja Bringsvaerd´i
pöörast lohetapuretke isegi mõelda, et võiks olla mingi
võimalus vägevaid olendeid niiviisi seestpidiselt uurida,
kõigi üllatuseks tegi Bringsvaerd selle töö ära
ihuüksi ja ilma vähimagi kõrvalise abita. Oma uurimuste ja
hulga kaasatoodud materjaliga tõestas ta, et kentaurid on olnud algselt
kahel jalal kõndivad ja taha on tekkinud aja juuksul lisajalapaar jalgu ,
draakonite esijäsemed on aga juba üpris varases kõnealuste
rühmade diferentseerumise staadiumis muutunud jõulisteks tiibadeks;
alguses olid lohed üpris tillukesed ja taimtoidulised, ajapikku aga toimus
mõõtmete suurenemine ja loomad muutusid valdavalt
röövtoidulisteks, teatud suuruse juures toimus lahknemine: osa
lohesid säilitasid tiibade otstes olevad küünised ja nende mass
enam ei kasvanud, nad muutusid aga pikemateks ja graatsilisemateks, rohkem
voolujoonelisemateks ja kiiremateks (tänapäeva klassifikatsioonis
<strong>O.: <span class="latin" lang="la">Protodracona</span> - esi-draakonid</strong>);
teises liinis (<strong>O.: <span class="latin" lang="la">Metadracona</span> -
uusdraakonid</strong>) mõõtmete kasv aga jätkus ja tiivad
suurenesid ja nendega ei saanud enam toitu haarata, alguses surusid lohed oma
ohvri vasta oma teravasoomuselist rinda ja ajapikku arenesid sinna saaki
kinnihoidvad kombitsad, mis muutusid viimaks osavateks käppadeks; 
siinkohal toimus taas lahknemine, enamik lohedest jäi sellisteks, nagu äsja kirjeldatud
(<strong>Subo.: <span class="latin" lang="la">Gigantopterodracona</span></strong>),
teistel aga toimus mõõtmete vähenemine ja neist kujunesid
basilikud (<strong>Subo.: <span class="latin" lang="la">Basilica</span></strong> ). Hoopis
uut valgust heitis Bringsvaerd´i uurimus <strong>hiidämblikutele</strong> -
nimelt selgus, et neil ei ole niivõrd sarnasust ämblikutega (<span
class="latin" lang="la">Arachnida</span>), kuivõrd nendesamade lohedega.
Kõik pole veel lõplikult selgunud, aga on tõenäoline,
et osad lohed (veel lahknemata Metadracona) hakkasid järjest vähem
ringi lendama ja jäid üha rohkem oma koobastesse, kus nad ajapikku
järjest enam kohanesid ja muutusid - tiivad lühenesid ja nendest
kujunesid taas tavalised jäsemed, mis said parimaks abivahendiks igasugusel
koobastes ronimisel, saba redutseerus ja järele jäi vaid ora, mis
arenes mürgiastlaks, koopaeluks sobimatu tulepurskamine kadus ja silmad
suurenesid, et näha pimedas, haistmismeel jäi endiselt primaarseks,
keha muutus priskeks ja töntsakaks, jäsemed pikkadeks ja peenikesteks.
Aja jooksul leidis osa neist endale sobiva ökonisi suurtes lehtmletsades.
Kui siis esimesed demonoloogid neile peale sattusid ei olnud neil suurt aega
viimaste morfoloogilistele iseärasustele erilist tähelepanu
pöörata, sest puuvõrast luuravad draakonid olid kiired kui
ämblikud ja jalgu paistis neil palju olevat. Kokkuvõtteks esitaksin
nende loomade süsteemi nii, nagu me seda tänapäeval tunneme
:</p>

<ul>
  <li>Cl.: <span class="latin" lang="la">EGUPODA</span> - HOBUJALGSED</li>
  <li>O.: <span class="latin" lang="la">Centaura</span> - kentaurilised</li>
  <li>Cl.: <span class="latin" lang="la">LEPIDOPODA</span> - SOOMUSJALGSED</li>
  <li>O.: <span class="latin" lang="la">Protodracona</span> - esidraakonilised</li>
  <li>O.: <span class="latin" lang="la">Metadracona</span> - uusdraakonilised</li>
  <li>Subo.: <span class="latin" lang="la">Basilica</span> - basilikulised</li>
  <li>Subo.: <span class="latin" lang="la">Gigantopterodracona</span></li>
  <li>Subo.: <span class="latin" lang="la">Arachnodracona</span> - hiidämblikulised</li>
</ul>
</div>


<div id="cutopoda">
<h2>Cl.: <span class="latin" lang="la">CUTOPODA</span> - PALJASJALGSED</h2>

<p>Paljasjalgsete klass koondab endas rühmi, mis on oma morfoloogialt
üksteisega küllaltki sarnased (palju sarnasemad kui seda olid
hüpopoodid ja lepidopoodid) ning siin võib määramisel
tekkida raskusi sugu konna ja isegi seltsi tasandil. Paljasjalgsed on välja
kasvanud hobujalgsetega ühisest harust ja mõned süstemaatikud
panevadki paljas- ja hobujalgsed ühte klassi nimega <span
class="latin" lang="la">Homomorpha</span>, kuid juba puht peda googilises mõttes on
õigem käsitleda neid eraldi klassina. <br />
Parim vahend kirjeldamaks paljasjalgsete morfoloogiat on seesama <span
class="latin" lang="la">Homo sapiens sapiens</span>. Suuremalt jaolt sarnanevad
kõik selle klassi liigid inimesega nagu kaks tilka vett: neil on kaks
paari jäsemed (käed, jalad), kahel jalal kõndimise oskus,
arenenud intellekt... . Vaatleme siinkohal tuntumaid seltse ja nende 
tüüpesindajaid:
<a href="#quenta">Haldjalised</a> 
<a href="#dwarva">Päkapikulised</a> 
<a href="#monstera">Elukalised</a> 
<a href="#naiadomorpha">Näkilised</a> 
<a href="#muud">Muud</a>
.</p>
</div>


<div id="quenta">
<h2>O.: <span class="latin" lang="la">Quenta</span> - haldjalised</h2>

<p>Klassi vanim selts, mis jaguneb selgelt kaheks alamseltsiks:
Suurhaldjad ja tiibhaldjad.</p>

<p><strong>Suurhaldjad</strong> on välimuselt vägagi sarnased inimestega
ent nende käitumine ja üldine olemuslik ilu on kaugelt üle
kõigi inimeste. Tegemist on määramistunnustelt väga raske
rühmaga ja seetüttu ei hakka me siinkohal sügavamale laskuma,
märgiksin ära vaid selle, et haldjasoo alguspäevil suguline
dimorfism peaaegu et puudus (lähedane sugulus kentauridega!), naised olid
nõtked ja kaunid nagu ikka ja mehed olid nendega äravahetamiseni
sarnased , aja jooksul, kui tingimused muutusid karmimaks, erinevused suurenesid
ja meesisendid muutusid suuremaks ja jõulisemaks. Veel on kindlasti
mainimist väärt haldjate paljukiidetud lauluhääl ning nende
kõrgelt arenenud kunst ja maagia, millede sarnast (vähemalt quento-
loogide arvates) kusagilt mujalt meie Maa pealt ei leia.</p>

<div class="joonis">
<img src="/archive/kontspekt/triinufailid/vallejo_haldjas.jpg" alt="Tiibhaldjas" />
<p><span class="nr">Joonis 4.</span> Tiibhaldjas Boris Vallejo nägemuses.</p>
</div>

<p><strong>Tiibhaldjad</strong> on haru, mis selgelt eristub suurhaldjatest. Nad on
väikesed (3cm - 40cm; taval. ~10cm) ja neil on õhukesed valged
tiivad ja nad lendavad soojadel suveõhtutel ürgmetsade puuladvus
jättes oma rohke bioluminestsentsiga kaugeltvaatajale mulje, et metsas
oleks juskui mingi imepärane tulekahju lahti. Nende laul on kui tillukeste
kellukeste pehme helin ent seda õnnestub kuulda vaid vähestel, sest
tavaliselt poevad nad vilkalt peitu enne kui põõsas varitsev
quentoloog arugi on saanud, et ta pisikese krõpsu tegi. Igasuguse nalja
ja viguri peale on need tiivulised neiud ja noorukid aga väga mihklid ja
need naljad võivad teinekord olla vägagi torkavad ja teravad.
Üldiselt ei ole alamseltsi äratundmisega probleeme, täpsem
määramine on aga spetsialistide pärusmaa.</p>
</div>


<div id="dwarva">
<h2>O.: <span class="latin" lang="la">Dwarva</span> - päkapikulised.</h2>

<p>Siinkohal oleks nende kirjeldamiseks hea tuua väike
väljavõte viiekümnendate keskpaiku ilmunud „Noore demonoloogi
käsiraamatust”:</p>

<p>Nad on enamjaolt kange, trossis rahvas, salalikud, töökad, peavad kaua
meeles haavamisi (ja kasu- saamisi), armastavad pigem kive, kalliskive,
selliseid asju, mis võtavad kuju meistrimehe käe all, kui neid asju,
mis elavad omaenese elu. Ent nad ei ole kurjad ja vähesed neist on iial
vaenlast vabal tahtel teeninud, mida iganes ka inimeste lood ei väida, sest
inimesed on juba vanast ajast ihaldanud nende rikkust ja kätetööd
ning need tõud on teineteist kadestanud. Nad on lühemad kui inimesed
ja haldjad ent tükk maad pikemad kui pöialpoisid.</p>

<p>Üldiselt peaks ühel kooliharidusega inimesel olema küllaltki hea
pilt sellest, milline üks päkapikk välja näha võiks.
Eraldi juhiksin tähelepanu selles seltsis esinevale, võrreldes
teistega, küllaltki suurele sugulisele dimorfismile, mis avaldub
eeskätt meesisendite pikas hallis habemes, mis pikematel juhtudel koguni
vöö vahelt läbi pistetud on. Ent on siiski üks moment, mille
osas kipub üldsuse haridus napiks jääma, ja see on nende peakate.
Viimasel ajal on väga massiivselt paljunema ja levima hakanud jõulu-
päkapike sugukond ja nende seas levinud punane tutimüts on
jäänud tavainimese mällu kui päkapike sümbol.
Kõigis teistes sugukondades on selline rõivas aga sügavat
võõristust tekitav, sest nemad kannavad vaid kapuutsi!
Jõulupäkapikkude probleemi juurde tuleme kohe tagasi...
Päkapike süstemaatika on keerukas ja probleemne teema ning selle
juures me selles kontspektis ei peatu. Ainuke selgelteristuv sugukond on
<strong>jõulupäkapiklased</strong> (sageli käsitletud ka
ülemsugukonnana). Kuna nende liigid ja Homo sapiens sapiens elavad
omapärases sümbioosis, mida ei esine kusagil mujal loomariigis, siis
teen neist siinkohal pikemalt juttu. Näituseks sobib meile hästi
laialt levinud <strong>harilik palu- päkapikk (<span
class="latin" lang="la">Cristatus sylvaticus</span>)</strong>. Novembri lõpus
ühel kindlal päeval ärkab palupäkapikkude perekond uinakust
(võrdluseks O.:<span class="latin" lang="la">Cicadinea</span> liikide pikad
diapausid ja sünkroonsed väljalennud!) ja asub käbedasti oma
väikeses koopas tegutsema. Ühel „väljavalitud” päkapikul
hakkavad arenema vastassoo tunnused ja temast saab peagi suur emane, nn.
<strong>Jõuluvana</strong>. Esimeseks advendiks on tal munasarjad
välja arenenud ja ta võib asuda munema. Kui saabub öö,
võtavad töölised need tillukesed munad (3 - 10 mm) kaasa ja
suunduvad lähedalasuvasse suuremasse asulasse, ühtlasi on neil kaasas
ka kommikott. Sellest, kuidas päkapikud sussid leiavad, räägib
<strong>dr. A. St&cedil;hl</strong> oma etoloogilises kogumikus pealkirjaga
<strong>„Kõndides üle nõiakaevu ehk trollide fotoperiodism ja
teised tööd”</strong>. Peamiseks mõjuriks on
lõhnaaisting, kusjuures määravaks ei osutu mitte niivõrd
viimase tugevus kuivõrd spetsiifilisus. Kui siis päkapikk on
jõudnud talle meelepärase lõhnaallikani, asetab ta
sügavale sussi sooja kaitsvasse sisemusse oma kaasavõetud tillukese
muna ning poetab sinna ka natuke kompvekke. Kui lapsuke hommikul oma sussi
rõõmsasti jalga torkab, on vastne juba koorunud ja asub koheselt
tema varbast verd imema. Igal ööl toovad päkapikud vastseid
juurde ent karmis olelusvõitluses jääb lõpuks ellu
tavaliselt vaid üks, kes siis 24. Detsembri õhtul, olles juba 4 -5
cm pikkune, sussist lahkub ja roomab teatud signaali suunas. Signaaliks on
jõuluvana, kes on inimeste arvates tulnud kinke jagama, tegelikult aga
hoiab kotisuu lahti, et vastsed sisse ronida saaksid. Kingitused (kaasa arvatud
päkapike toodavad kommid jms.) on ära virutatud aga teiste ise
tööd tegevate päkapike töökodadest ja ladudest
(üleolek saavutatakse sellega, et ühel hetkel ilmuvad
jõulupäkapike tohutud hulgad ja teistel päkapikel ei
jää lihtsalt muud üle, kui vägevama ees taganeda).
Jõuluvana viib seejärel vastsed päkapikuurgu, kus nad koos
teistega eelseisvaks diapausiks valmistuma asuvad. Jõuluvana reeglina
hukkub.</p>
</div>



<div id="monstera">
<h2>O.: <span class="latin" lang="la">Monstera</span> - elukalised</h2>

<div class="joonis">
<img src="/archive/kontspekt/triinufailid/kollid.jpg" alt="Kollid" />
<p><span class="nr">Joonis 5.</span> Kollid.</p>
</div>

<p>Küllaltki omapärane rühm , mis jaguneb kolmeks
selgelt eristunud alamseltsiks :</p>

<p><strong>Trollased.</strong> Trollid on suured (2 - 3 m) inimesesarnased, ent
jupp maad robustsemad olendid. Nad armastavad elada kahe - kolme kaupa ja nad on
varmad mitmesuguseid meetmeid tarvitusele võtma nende suhtes, kes neid
segama tulevad (põhiline vahend sel puhul on ärasöömine);
see et nemad aga kedagi segada võiksid ei tule neil pähegi, ning
seega on mõistetav nende pahameel, kui õnnetu talunik, kelle
lambakarja üks vallatu trollipere on nahka pistnud, nende kohta
kõiksugust paha räägib.</p>

<p><strong>Kollased</strong>. Kollid on üldiselt lühemat kasvu kui
inimesed. Nii värvilt, kehakujult kui kõigelt muult väga
mitmekesine ja liigirikas grupp (arvatavasti üle 150 liigi, suurem osa
neist kuuluvad pisikollaste sugukonda, ja on keskmiselt 15 cm pikkused ).
Üldkirjeldust on kollidele raske anda, kuna grupp on nii mitmekesine,
alamseltsi teaduslik kirjeldus aga ei annaks teile samuti midagi.
Lühidaltöeldes on kollid koledad, aga muu peate ise juurde
mõtlema.</p>

<p><strong>Koerakoonlased</strong>. Koerakoonlased ehk peninukid on keskmise
suurusega (140 - 175cm), natuke kollidele sarnanevad kutopoodid. Ainult, et
nende keha katab karv ja näokolju on peaaegu identne Canis lupusega (<span
class="latin" lang="la">mammalia, carnivora</span>). Üleüldse on neil mitmeid
tunnuseid, mis lubaksid neid eraldi seltsi paigutada, ent see ei lähe
siiski läbi, sest tugevad ühised jooned telencephaloni kujus ja
talitluses viivad kollid, trollid ja peninukid raudselt ühte selsi.
Koerakoonlastest on vajalik rääkida aga eelkõige
seetõttu, et nad on EDA 36. konventsiooniga looduskaitsealuseks grupiks
nimetatud - ja oli ka viimane aeg, sest koerakoonlased on juba iidsetest
aegadest saati pidevalt langenud inimlaste alalise terrori ohvriks; küllap
teate ka ise nii mõndagi sobivat juhtumit.</p>
</div>


<div id="naiadomorpha">
<h2>O.: <span class="latin" lang="la">Naiadomorpha</span> - näkilised</h2>

<div class="joonis">
<img src="/archive/kontspekt/triinufailid/nakk.jpg" alt="Näkk" />
<p><span class="nr">Joonis 6.</span> Sabanäkk.</p>
</div>


<p>Siinkohal soovitan kõigil lugeda Eesti ühe
produktiivseima naiadoloogi <strong>E. Vetemaa „Eesti näkiliste väli-
määrajat”</strong>, mis on kaugelt kõrgemal ühest
tavalisest määrajast, andes hea pildi naiadoloogiast kui teadusest ja
selle meetoditest. Siinkohal lisaksin vaid selle, et lisaks Vetemaa raamatus
tähelepanu all olevatele <strong>jalgnäkilistele (subo.: <span
class="latin" lang="la">Podonaiada</span>)</strong> on olemas ka
<strong>sabanäkilised (subo.: <span
class="latin" lang="la">Caudanaiada</span>)</strong>, keda küll eesti vetes ei leidu,
ent oleks patt neid kirevaid troopilisi vorme tähelepanuta jätta. Et
igaüks vast jällegi teab, milline üks näkk välja
näeb (kui ei tea, siis vaadaku vastavat kirjandust), siis siinkohal me
rohkem ei peatu.</p>
</div>

<p id="muud"> Näkilistele järgneb veel rida pisemaid
ja probleemsemaid gruppe nagu näiteks <strong>kääbused, gnoomid,
hiiud, pöialpoisid jne...</strong> . Pöialpoisid ja hiiud on küll
silmatorkavad grupid, kuid nende süstemaatika on veel arengujärgus
(minimoloogide uurimisobjektid on kohutavalt ettevaatlikud ega anna end
teinekord uurijale kuude kaupa näole... , hiidude uurijate (gigantoloogide)
probleemid on , nojah, täpselt vastupidised... ). Ja ma ei saa muidugi
märkimata jätta, et on ka üks selline selts nagu <strong
class="latin" lang="la">Organisaci</strong>, millega ma ise trinoloogia
kõrvalt tegelen,ent sellest rääkimiseks on juba teine kohta ja
aeg... ...praegu on aga viimane aeg lõpetada see tohutuks veninud
sissejuhatus ja asuda trinoloogia kallale!</p>

</body>
</html>
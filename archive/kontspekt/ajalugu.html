<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<title>Trinoloogia kontspekt - Pisut ajaloost</title>
<meta http-equiv="Content-Type" content="text/html; charset=utf-8" />
<meta name="author" content="Rene Saarsoo" />
<meta name="description" content="Trinoloogia ajalugu" />
<meta name="keywords" content="trinoloogia kontspekt ajalugu Tenderbell Annabel-Lee Durchführer müstiline akadeemia Õndrakamar Bhavabhuti IDA IFRP Laanemets Saarsoo tri-iin ETM Fredrikson NATF NDB Trinus ÜTK Hunter Jackson Pauls" />
<meta name="date" content="2000-11-01" />
</head>
<body>
<h1>Pisut ajaloost</h1>

<p>Üldiselt loetakse trinoloogia alguseks aastat 1472, mil <strong>sir J.
K. Smith Tenderbell</strong> püstitas <strong>esimese teadusliku
trinoloogilise hüpoteesi</strong>. (Tema vaimulikust sõber ja
relvavend, kelle nime ajalugu ei mäleta, kirjeldab seda nii: „Olime
parajasti lõunalauas, nautimas krõbedaks kuldpruuniks
küpsetatud ja hunnitu kastmega lauale kantud metsseakoote, kui
äkitselt tõusis Smith laua taga püsti, põrnitses oma
õele vihaselt otsa ja tormas ruumist ummisjalu välja.
Söögisaali täitis korraga hingemattev vaikus. Siis tõusis
laust Annabel-Lee Howartite perest ja vudis talle järele. Taas valitses
vaikus. Kõik kuulatasid, kas ei kuuldu ehk kõrvaltoast juba
valjusid ütlemisi, aga midagi ei kostnud. Tasapisi hakkasid taas
kõlisema noad ja klobisema lusikad ning üldine mulin jätkus.
Minule ei läinud see mulin tol ajal veel korda ja mina ootasin, mis saab.
Ja siis ma kuulsin; kuulsin üsna selgelt oma sõbra häält
Annabel-Lee poole pöördumas: <strong id="hupotees">„Ma ei tea,
kes kurat sa selline oled, aga ma kavatsen selle välja selgitada... Jah,
just nii!!!”</strong> Alates sellest päevast ei olnud meie
sõprus enam see, mis enne - nüüd oli tema jaoks nr. 1
Annabel-Lee ja tihti sulges ta ennast pikkadeks tundideks katusekambrisse, kus
ta siis elu ja Annabeli üle mõtiskles...”)</p>

<p><strong>Aastal 1591 asutab dr. Hermann Durchführer</strong> saksamaal
oma <strong>müstilise akadeemia</strong>, kus asub omal käel
õpetama demonoloogia põhitõdesid ja musta maagiat. 1593.
aastal põletab katoliku kirik „kurjast vaimust rüvetet” hoone koos
sealsete õpilastega. Durchführeril endal õnnestub
põgeneda Poola.</p>

<p><strong>1599 - 1604</strong> dr. H. Durchführer ja tema jüngrid
rändavad läbi nende alade, kus praegu on lõuna-Poola, Tsehhi,
Austria ning Slovakkia ja jõuavad lõpuks Ungari mägede
vahele. Kogu oma teekonna jooksul täheldavad nad suurel hulgal
kõiksuguseid olendeid, ja kannavad kõikide nende kirjeldused oma
kaasavõetud poognatele.</p>

<p><strong>1606</strong> dr. H. Durchführer tutvub ungari poeedi
<strong>Õndrakamaraga</strong> , kellele ta õpetab kirjakunsti ja
kes talle räägib oma kogemustest mitmesuguste „maagiliste” olenditega.
Koos taasasutavad nad müstilise akadeemia.</p>

<p><strong>1606 - 1732</strong> müstilise akadeemia õitsengu
ajajärk.</p>

<p><strong>1732 - 1781</strong> müstilise akadeemia langus ja sulgemine
peale viimast pidu esimesel novembril.</p>

<p><strong>1782 - 1895</strong> pime ajajärk.</p>

<p><strong>1712</strong> saabub Prantsusmaale Agrast 1689. aastal teele asunud
India rändur <strong>Bhavabhuti</strong>. Pikk teekond on ta moraalselt ja
vaimselt laostanud ning, et taas oma vaimu kõrgel hoida proovib ta meelde
tuletada vanu india õpetusi, sealhulgas ka Kaamat ja Suutrat. Talle
meenub et vanaisa oli ikka rõhutanud: „kaamale eelnegu ahtra!”, ning
seetõttu asub ta koostama omaenda tähelepanekutel ja
mälestustel põhinevat teost <strong>„Jumalaist äravalitud on
nad”.</strong> Ta lõpetab selle esimese variandi 1720. aastal;
ülejäänud elu veedab ta seda parandades ja täiendades. Kuna
ta aga pani selle kirja auväärses sanskriti keeles, siis jäi see
pärast tema surma veel aastateks tema üksildase mägionni riiulile
tolmu koguma.</p>

<p><strong>1752</strong> leiab <strong>munk Mattias</strong> vana piinakambri
seinaorvast räbaldunud pärgamendirulli. Suurem osa sellest on
hävinenud, ent sellegipoolest on saab ta aru, et tegu on ühe 15. saj.
munga mälestusteraamatuga, millest on säilinud see osa kus ta jutustab
oma nooruspõlvesõbrast sir. J. K. Smith Tenderbell´ist. Eriti
paneb teda mõtlema koht, millest juba <a
href="/2000/11/01/Pisut_ajaloost#hupotees">ülalpool</a> räägitud. Ta kirjutab mainitud
materjalid ümber oma raamatusse <strong>„Väikesed ketserid”</strong>,
kus analüüsib kriitiliselt Tenderbell´i tegevust ja tembeldab ta
peaaegu et satanistiks.</p>

 <strong>1790</strong> saabub Ungarisse <strong>Ivan Ivanovits Ivanov</strong>.
Ta satub Kragadagari külasse just sel momendil kui külaelanikud
hakkavad ära põletama müstilise akadeemia vanu ürikuid.
Tuli on juba otsa torgatud ja küla nõiad löövad juba
hoogsalt tantsu. Ivan proovib päästa veel mis päästa annab
ja tormab keset rahvamassi ning hõikab: „Inimesed! Inimesed! Misasja te
siin vahite - endil kaerahelbepudrumõgõš juba kodus aurab!”
Vaevalt saab ta seda öelda kui kogu rahvas nagu üks mees padavai oma
onnidesse jookseb. Kiiresti avab ta siis oma püksiaugu ja märgistab
territooriumi . Seejärel on tal aega, et oma maalapil ürikuid uurida
ja kirjutada nende põhjal teos <strong>„Mistitseskaja
akademija”.</strong> Aastal 1821 ostab selle tema käest <strong>Johann
Peter</strong>, kes tõlgib selle ladina keelde  ja müüb
omakorda 1846. aastal <strong>parun von Wainachten´ile</strong>. Parun kingib
selle parunessile 30. Sünnipäevaks. Paruness aga omakorda oma
armukesele - <strong>parun von Mistmacher´ile</strong>. Too parun langeb aga
teeröövlite kätte, kes röövivad ta paljaks selle
sõna otseses tähenduses. Röövlid jagavad saagi ning
raamatu rabab endale muidugi see röövel kes kirjakunstist kõige
vähem taipab, kuid teab, et raamatu kullaga ääristatud kaante
eest saab kindlasti kopsaka summa. Nii ta siis rebibki kaante vahelt tülika
lehepuntra välja ja viskab põõsasse. Vaevalt on aga kohale
jõudnud kõdutäilised (O.: <span
class="latin" lang="la">Psocoptera</span>) kui lehepuntra tõstab üles keegi
mustas mantlis mees, kes vaatab seda oma kaabu serva all põlevate
roheliste silmadega väheke aega ja pistab siis põue. Peagi leiab
raamat endale koha mustas mantlis mehe suures raamaturiiulis paljude
auväärsete raamatute seltsis; ta saab endale ka uued kaaned.
Kõik kulgeb pikka aega rahulikult: mustas mantlis mees käib iga
päev väljas ja tuleb tagasi peaaegu alati raamatu või paariga -
kõik samasugused natuke räsitud ja kitkutud. Raamatuid must mees aga
ei loe.<br />
<br />
 
<p>Aga ühel päeval kõik muutub. <strong>1907. aasta 5.
juulil</strong> tuleb must mees riiuli juurde ja sirutab vanadusest
väriseva ja krobelise käe meid huvitava raamatu poole. Õhus on
tunda elektrit, avatud uksest tuppa hoovav õhk kannab endas
sõnumit lähenevast äikesepilvest. Poolel teel mehe käsi
peatub ja langeb. Siis astub ta paar sammu tagasi pigistab kinni silmad ja
sirutab käe taas välja. Ta kobab raamatute selgi ja jääb
peatuma sellesama raamatu peal... Siis haarab ta selle kõrvalt ühe
sanskritikeelse raamatu ja lööb selle keskelt lahti. Aeglaselt avab ta
silmad. Hetkeks valdab teda tunne, et ta on raamatu valetpidi ette
võtnud, sest ta näeb oma silme ees imelikke „tagurpidi-tähti”
tantsimas. Kõrvalleheküljel on aga pilt noorest nägusast
naisterahvast.<br />
„Annabel-Lee!” karjatab mees ja pillab raamatu põrandale.<br />
       Ta haarab riiulilt järgmise raamatu ja avab sellegi suvalisest
kohast. Seekord on vaid tekst. Ta loeb: „...kuid kõigest sellest
hoolimata oli tema jaoks tähtis vaid...”       „...Annabel-Lee?!” karjatab
ta taas.<br />
       Ta võtab riiulist kolmanda raamatu, seekord on see see raamat. Ta
avab sellegi ja leiab end keerukate morfoloogiliste terminite rägastikust,
ainus sõna, mida ta sealt tunneb on Annabel-Lee.<br />
       „Nüüd ma tean!” kisendab ta, „Ma tean Annabel-Lee, ma tean!
Tean!!!”</p>

<p><strong>1907 - 1910</strong> peaaegu 450 aastane J. K. Smith Tenderbell paneb
viimaks kirja oma elu suurteose <strong>„One Hundred Dragons and Only One
Annabel-Lee. (Phylum <span class="latin" lang="la">Paravertebrata</span>).”.</strong></p>

<p><strong>1912</strong> see raamat ilmub ja annab silmad ette kõigile
noortele demonoloogidele, kes tol ajal järjest vabamaks muutuvas maailmas
juba organiseeruma hakkavad. Tenderbell´i teosest saab nende Piibel,
Tenderbell´ist nende Jumal.</p>

<p><strong>1914. aasta 5.mail</strong> sureb J. K. Smith Tenderbell olles
täitnud oma kohuse maailma ees: teed tänapäevase demonoloogia
arenguks on valla.</p>

<p><strong>1914 - 1918 WWI.</strong></p>

<p><strong>1919</strong> asutatakse <strong>Rahvusvaheline Demonoloogide
Ühendus (IDA).</strong> Ajapikku tekivad ka mitmed selle alamüksused
nagu EDA, ADA, NADA etc.</p>

<p><strong>1925</strong> tõstatab noor <strong>Herbert Hunter teise
trinoloogilise hüpoteesi.</strong> Ta väidab, et tema
tüdruksõber ei ole <span class="latin" lang="la">Homo sapiens</span>. Tema
mõtteid ei võta aga keegi kuulda.</p>

<p><strong>1928</strong> lahkub pettunud Hunter IDA´st ja alustab iseseisvat
uurimist.</p>

<p><strong>1930</strong> asutab ta koos paari lähedase sõbraga
põrandaaluse teadusliikumise <strong>IFRP´i .</strong></p>

<p>1934. aastaks on selle liikmete arv tõusnud juba üle saja.</p>

<p><strong>1939</strong> puhkeb WW2 ja suurem osa IFRP´I liikmetest
põgeneb üle Atlandi.</p>

<p><strong>1939 - 1945</strong> sõja aastad. Tasapisi jätkab IFRP´i
grupp oma uurimistöid USA´s.</p>

<p><strong>1942 formuleerib Läti päritolu Martins Pauls
Triinugeneetika esimese seaduse.</strong></p>

<p><strong>1953 Cricki, Watsoni ja Wilkinsi</strong> uurimused puhuvad
molekulaardemonoloogia tiibadesse pärituult.</p>

<p><strong>1954 Mathew Jackson püstitab tri-iini hüpoteesi</strong>
ehk kolm korda parandatud aminohappe hüpoteesi.</p>

<p><strong>1955</strong> tõestab Herbert Hunter oma hüpoteesi - uute
liikide olemasolu on kindel. Hunter korraldab ülemaailmse konkursi
perekonnale nime leidmiseks. Võitjaks osutub eesti IFRP´i liikme
<strong>Manivald Laanemetsa</strong> välja pakutud <span
class="latin" lang="la">Trinus</span> (e.k. Triin).</p>

<p><strong>1956</strong> IDA tunnistab Trinolooge. Teadus tuleb põranda
alt välja.</p>

<p><strong>1957</strong> IFRP on oma funktsiooni täitnud, asemele tuleb
<strong>ITA - Internacional Trinologists Assocation</strong>.</p>

<p><strong>1962</strong> Esimesed Triinlaste genoomi uuringud.</p>

<p><strong>1968 Esimene Ülemaailmne Trinoloogia Konverents</strong>.
Võetakse vastu Triinude kaitse konventsioon.</p>

<p><strong>1973 Teine ÜTK.</strong> Konverentsihoonet ründavad
rühmituse NDB  aktivistid. Ägedas tulevahetuses hukkuvad kõik
kohale tulnud nimekad trinoloogid, teiste hulgas ka trinoloogia isa Herbert
Hunter (74).</p>

<p><strong>1973 - 1983</strong> Leina ja seisaku aastad. Juhtide langemise
tõttu suletakse mitmed uurimisasutused (töö lõpetab ka
ITA), teadustöö seiskub.</p>

<p><strong>1984</strong> asutavab uus põlvkond trinolooge
<strong>NATF</strong>´i. Organisatsioon annab raha noortele lootustanvatele
trinoloogidele.</p>

<p><strong>1985</strong> avaldab <strong>Scott Fredrikson</strong> oma
töö, kus <strong>kummutab tri-iini teooria</strong>.</p>

<p><strong>1987 taasasutatakse ITA</strong>.</p>

<p><strong>1991</strong> asutatakse ja suletakse majanduslike raskuste
tõttu <strong>ETM - Eesti Trinoloogide Maja</strong>.</p>

<p><strong>1993</strong> avaldab Manivald Laanemets raamatu
<strong>„Trinoloogiline abimees”</strong>.</p>

<p><strong>1994 - 1999</strong> viisteist ETM´i - taasasutamise katset.</p>

<p><strong>2000</strong> noor trinoloog <strong>R. Saarsoo</strong> kirjeldab
uue liigi (<strong class="latin" lang="la">Trinus trinoides</strong>), keda
on seni vaid Eestist leitud. See avastus seab eesti trinoloogiale taas jalad
alla...</p>

<p><strong>2001</strong> Trinus urbanus´e genoomi järjestus on teada.</p>

</body>
</html>
<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<title>Trinoloogia kontspekt - Praktiline trinoloogia</title>
<meta http-equiv="Content-Type" content="text/html; charset=iso-8859-15" />
<meta name="author" content="Rene Saarsoo" />
<meta name="description" content="Triinuliikide kirjeldused" />
<meta name="keywords" content="trinoloogia kontspekt triinuliigid Trinus urbanus graciforme tropicus redecomatus facile capillare unicolorus osiriense nutans sylvaticus stellare trinoides" />
<meta name="date" content="2000-11-01" />
</head>
<body>
<h1>Praktiline trinoloogia</h1>

<p>Põhiline osa praktilise trinoloogia meetodite ja võtete
omandamises on suvepraktikal. Et aga suvel kergem oleks, teeme juttu perekonna
Trinus liigilisest koosseisust.</p>

<p><strong>Tänapäeval tuntakse 12 triinuliiki:</strong></p>

<p><strong><span class="latin" lang="la">Trinus urbanus</span> - võrratu
triin</strong>. Kõige levinum triinuliik, keda on leitud peaaegu
kõikjalt ja keda on ka kõige põhjalikumalt uuritud
(näiteks kogu molekulaartrinoloogia baseerubki ainuüksi <span
class="latin" lang="la">Trinus urbanus</span>´el). <span class="latin" lang="la">Urbanus</span> on
tihtipeale tunduvalt seltsivam ja suhtealdim, kui ülejäänud
triinuliigid. Pole harv kui ta on kirevas karvas ning tema rõõm
paistab kaugemale kui valgus...</p>

<p><strong><span class="latin" lang="la">Trinus graciforme</span> - kaunis triin.</strong>
Tihti segaminiaetav eelmisega ent märksa harvemini kohatav (kuid mitte
haruldane). <span class="latin" lang="la">Graciforme</span> on reeglina tagasihoidlikum
kui urbanus ning eeskätt märksa õrnema koorega...</p>

<p><strong><span class="latin" lang="la">Trinus tropicus</span> - lummav triin.</strong>
Tema puhul on segiajamise oht kõige suurem, sest evolutsiooni käigus
on tal tekkinud kohastumus pea kõikide triinuliikide käitumist
äärmiselt osavalt jäljendada. Tavaliselt paljastab <span
class="latin" lang="la">tropicus</span> oma tegeliku loomuse aga niipea, kui on leidnud,
et tal ei lähe korda sulle teiste triinude matkimisega muljet avaldada.
<span class="latin" lang="la">Tropicuse</span> pealispind on tõepoolest lummav, ent
sügaval sisimas on juba ammu omad soojad kohad sisse võtnud
kõikvõimalike deemonite vallatud hordid...</p>

<p><strong><span class="latin" lang="la">Trinus radecomatus</span> - salapärane
triin.</strong> Selle liigi osas ei ole süstemaatikud päris
ühisel seisukohal. Andmed antud liigi esinemise kohta on läbi ajaloo
väga lünklikud ja pealegi valitsevad sügavad kahtlused selle
osas, kas tegu on ikka triinuga või kuulub too olend siiski inimeste
kilda. Kadunud  Herbert Hunter kirjeldas teda järgnevalt:</p>

<p class="luuletus">„Maa must,<br />
Maa must ja pime<br />
Ma must ja pime siin.<br />
Ma tõstsin räti - oh mis ime,<br />
Mind vaatas sinisilmne triin...”</p>

<p><strong><span class="latin" lang="la">Trinus facile</span> - hunnitu triin.</strong>
Keskmise levikuga nagu järgminegi liik. Soe ja Pehme triin. Vastavalt siis
ka natuke paremini veereva vormiga kui ülejäänud (aga ainult
natuke). Peamine on aga siiski soojus ja pehmus, mille osas teised teda kuidagi
edastada ei suuda.</p>

<p><strong><span class="latin" lang="la">Trinus capillare</span> - õrn
triin.</strong> Tema puhul on märgusõnadeks „õrn” ja
„habras”. Kuid mitte peen piht ja kitsas musi pole see mis õrna triinu
kokku „teevad”, põhiline rõhk tuleb siinkohal asetada sõna
„õrn” pisut sügavamale tähendusele.</p>

<p><strong><span class="latin" lang="la">Trinus unicolorus</span> - vikertriin.</strong>
Temast õhkub hulganisti müstilist ja salapärast hõngu.
Ta näib kuuluvat kuhugi mujale, kui siia, mõjudes euroopa inimesele
tahtmatult idamaisena ja vastupidi. <span class="latin" lang="la">Unicolorus</span> on
levinud laiguti (st. et seal kus on laik, on neid mõned isendid). Nii
seda kui järgmisi liike ohustavad mitmed inimese põhjustatud tegurid
ja seepärast on nad Triinude Kaitse Konventsioonis ohustatud liikudena
ära toodud.</p>

<div class="joonis">
<img src="/archive/kontspekt/triinufailid/trinus_osiriense.jpg" alt="Trinus osiriense" />
<p><span class="nr">Joonis 11.</span> <span class="latin" lang="la">Trinus osiriense</span>.</p>
</div>


<p><strong><span class="latin" lang="la">Trinus osiriense</span> - maagiline
triin.</strong> Kui üldjuhul ei aita triinude liigi määramiseks
lihtsast vaatlusest, siis <span class="latin" lang="la">osiriense</span>´ga on asi
teisiti. Vaevalt saab kellega segamini ajada seda kindlate proportsioonidega
väljakujunenud keha, mis võib astuda vastu lohede
lõõskavale leegile ja olla ühtlasi pehmem kui siid. Üks
haruldasemaid liike (Eestis vaid haruldase sisserändajana.)</p>

<p><strong><span class="latin" lang="la">Trinus nutans</span> - pöörane
triin.</strong> Ei ole teist nii taltsutamatut triinu. <span
class="latin" lang="la">Nutans</span>´i seiklusjanu ja rahutu meel on võrreldav
vast ainult pöörase täkuga kes kevadel esimest korda tallist
välja pääseb.</p>

<p><strong><span class="latin" lang="la">Trinus sylvaticus</span> - metsik triin.</strong>
Selle triinu nimetus räägib juba ise enda eest, sest erinevalt
teistest selle perekonna liikmetest on tema elupaigaks mets ja ainult mets.
Troopiline liik, Eestis ei leidu.</p>

<p><strong><span class="latin" lang="la">Trinus stellare</span> - kroontriin.</strong> Ka
siin räägib triinu nimetus meile juba päris palju, sest antud
liik levib vaid siniverelisi sugupuid mööda. Selles kitsas
kohastumuses on aga paraku ka tema hukatus. Viimane kroontriinu leid
pärineb 1970. aastast.</p>

<p><strong><span class="latin" lang="la">Trinus trinoides</span> - mõnsa
triin.</strong> Esimene ja seni viimane leid 2000. aasta suvel Eestist. See on
triin kellele on vast kõige raskem mingit kirjeldust anda, kuid on
lootust et praktikumis avaneb teil endil võimalus teda korduvalt
jälgida.</p>

<p>Küllap märkasite isegi kuivõrd keerukas, komplitseritud ja
mitmetahuline on selline teadus nagu trinoloogia. Antud kontspekt oli vaid
põgus sissejuhatus triinude imetabasesse maailma, ja mitmed küllalt
olulisedki asjad jäid siin täiesti käsitlemata. Kuid loodetavasti
leidsid sina, noor lugeja, siit piisavalt entusiasmi, et võtta jalge alla
trinoloogi vaevarikas ent kindlasti väärikas elutee.</p>

</body>
</html>
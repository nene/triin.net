<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<title>Trinoloogia kontspekt - Trinoloogia kui teadus</title>
<meta http-equiv="Content-Type" content="text/html; charset=utf-8" />
<meta name="author" content="Rene Saarsoo" />
<meta name="description" content="Trinoloogia kui teadusharu demonoloogias" />
<meta name="keywords" content="trinoloogia kontspekt teadus demonoloogia haru" />
<meta name="date" content="2000-11-01" />
</head>
<body>
<h1>Trinoloogia kui teadus</h1>

<p>Trinoloogia on teadus, mis tegeleb sugukonna triinlased (<span
class="latin">Trinidae</span>) kirjeldamise ja uurimisega, samamoodi nagu
lepidopteroloogia uurib liblikaid ja terrioloogia imetajaid. Triinlasi on
muidugi vähem kui eelpool- nimetatud teaduste uurimisobjekte ent selle
juurde tuleme tagasi allpool, kui käsitleme süstemaatikat. Kindlasti
tuleb aga mainida (sest järgneva osas kiputakse eksima), et
<strong>trinoloogia ei ole sama, mis coccinellidoloogia</strong> st. ei uuri
selliseid „triine” nagu <span class="latin">Adalia bipunctata, Coccinella
septempunctata</span> jms., trinoloogia uurib triine mitte triinusid ja siin on
suur põhimõtteline vahe, mida tuleb selgelt meeles pidada (eriti
siis, kui on soov see kursus positiivse hinnanguga läbida). Ja seega ei
kuulu trinoloogia mitte entomoloogia alla, vaid hoopis kuhugi mujale.</p>

<div id="vaikeharu">
<h2>Trinoloogia on üks väikene haru demonoloogias</h2>

<p><strong>Demonoloogia on teadus müstilistest olenditest</strong> ehk siis
olenditest, keda tavainimesed müstiliseks peavad. Nende hulka kuuluvad
haldjad, lohed, trollid, kummitused, luupainajad, puugid, mardused,
koerakoonlased, päkapikud ja veel paljud-paljud teised olendid, keda
rahvasuu lauludes ikka ülistanud on, aga kelle olemasolu <span
class="latin">Homo novus</span> tunnistada ei taha (ennemini tehakse lohega
kohtumiste kirjeldused ümber mitmesugusteks UFO-lugudeks kui tunnistatakse,
et kolmepäine draakon oma lõõmava leegiga nende küla
põrmuks põletas). Ja seetõttu on ka mitmed antud ala
nimekamad teadlased lausunud, et inimene näeb pigem seda, mida ta näha
tahab, kui seda, mida tema arvates ei eksisteeri. Õnneks võetakse
kõikjal antud olendite olemasolu järjest enam omaks ja demonoloogia
kogub populaarsust. Kui veel pool sajandit tagasi oli demonoloogia pelgalt
kirjeldav teadus ja demonoloogid pidid oma tööd tegema varjatult ja
salaja, et mitte „korralikele” inimestele oma tegevusega vahele jääda,
siis nüüd, eeskätt tänu molekulaartrinonoloogia arengule ja
näkifüüsika tormilisele võidukäigule on
demonoloogiast saanud täppisteadus, mille tippsapetsialistid on lugupeetud
üle kogu maailma ja mille õppimiseks on moodsates ülikoolides
tugevamad konkursid kui ühelegi teisele loodusteaduste harule.</p>
</div>

</body>
</html>
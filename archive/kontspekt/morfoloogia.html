<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<title>Trinoloogia kontspekt - Trinomorpha - triinulised</title>
<meta http-equiv="Content-Type" content="text/html; charset=utf-8" />
<meta name="author" content="Rene Saarsoo" />
<meta name="description" content="Triinulised" />
<meta name="keywords" content="trinoloogia kontspekt Trinomorpha triinulised morfoloogia Hunteri postulaadid" />
<meta name="date" content="2000-11-01" />
</head>
<body>
<h1><span class="latin" lang="la">Trinomorpha</span> - triinulised</h1>

<p><strong>Seltsi triinulised kuulub üks sugukond - triinlased (<span
class="latin" lang="la">Trinidae</span>) - ja sellesse sugukonda vaid üks perekond -
triin (<span class="latin" lang="la">Trinus</span>).</strong></p>

<p>Nimetus <em>„Triin”</em> oli paljude aastate jooksul nii tavainimeste
kui teadlaste jaoks täiesti tundmatu kategooria. Ja mitte sugugi
seetõttu, et keegi neid kohanud või näinud poleks - keegi
lihtsalt ei teadnud, et nad on triinud; neid peeti (ja tuleb tunnistada, et
hoolimata inimeste haritustaseme tõusust, peetakse ka praegu - nii
lihtsameelne kui see ka ei tundu) <strong>tavalisteks naisteks</strong>,
või siis paremal juhul ebatavalisteks (ent siiski) naisteks. Aga
küllap me peame neile andeks andma, sest nagu peaks järgnevatel
lehekülgedel selguma, ei ole triinude ja <span class="latin" lang="la">Homo sapiens
sapiens</span> femin. eristamine sugugi nii lihtne nagu esmapilgul tunduda
võib.</p>


<div id="morfoloogia">
<h2>Morfoloogia</h2>

<p>Nagu juba mainitud sarnanevad triinud eelkõige naissoost Homo
sapiens´ile. Selle faktiga on tihedalt seotud ka <strong>esimene trinoloogiline
hüpotees</strong>, mille püstitas <strong>sir J. K. Smith
Tenderbell</strong> (täpsemalt loe sellest <a
href="/2000/11/01/Pisut_ajaloost#hupotees">ülaltpoolt</a>) ja mida loetakse esimeseks
katseks tõestada, et triinud kui sellised on tõepoolest olemas.
Hüpotees ise ei anna meile aga siiski veel infot selle kohta, mille
järgi siis ikkagi triine ära tunda. Hoopis teine lugu on
<strong>Herbert Hunteri</strong> püstitatud <strong>teise trinoloogilise
hüpoteesiga</strong>. Inglise keeles kõlab see <strong>„My
girlfriend is not a girl, she is too magnificent!”</strong>. Hunter ka
tõestas selle, ent tõestust ei hakka ma siinkohal ära tooma -
te võite seda ise lugeda tema kolmesajaleheküljelisest raportist.
Kuid juba hüpotees ise annab meile teada, et triinudes on võrreldes
„naistega” midagi <em>erilist</em>. Selle <em>erilise</em> selgitamisega pole
aga trinoloogid kuni tänase päevani ühele poole jõudnud
(või ühisele arvamusele jõudnud). Kuna triinude tuvastamine
ja määramine pole kaugeltki kergete killast, siis loomaks selles
vallas mingi- sugustki selgust ja kõrvaldamaks väärarusaamu
tutvume esmalt <strong>Hunteri postulaatidega</strong>.</p>
 
<div id="hunteri_postulaat_1">
<h3>Hunteri esimene postulaat</h3>

<p><strong>Kõik Triinud ei ole tingimata triinud.</strong><br />
Noored ja kogenematud trinoloogid on tihtipeale arvamusel, et kui nad
kohtavad kedegi, kelle nimi on Triin, siis on tegemist kindlasti triinuga (<span
class="latin" lang="la">Trinus</span>), ja siis on muidugi uued liigid kiired tulema. Kuid
see, et Triinu nime kandev isend ka tegelikkuses <em>triinuks</em> osutub on 
pigem erand kui reegel. Eestis on antud
probleem eriti terav, kuna siin on „Triin” tunduvalt levinum nimi kui mujal.</p>
</div>


<div id="hunteri_postulaat_2">
<h3>Hunteri teine postulaat</h3>

<p><strong>Kõik ilusad naised ei ole tingimata triinud.</strong><br />
See on viga, mida kipuvad tegema ka vanad ja kogenud trinoloogid. Asi on nimelt
selles, et tihtipeale on pühendunud trinoloogid oma uurimisalustesse
sügavalt armunud ja see ei ole sugugi asi, mida neile pahaks peaks panema,
sest mida rohkem üks teadlane oma tööd armastab, seda parem on.
Kuid võib juhtuda, et trinoloog armub kellessegi, kes ei ole
<em>triin</em> ja ajapikku „avastab” ta et ka too on <em>triin</em>. Ja
jällegi kirjeldatakse uusi kummalisi liike ning alles aastaid hiljem
selgitavad teised trinoloogid, et keegi oli jälle tühipalja <span
class="latin" lang="la">Homo sapiens</span>´i uueks triinuliigiks määranud.</p>

<p>Siia juurde tuleks kindlasti ära märkida ka tuntud täiendus,
et <strong>kõik inetud naised ei ole veel mitte-triinud</strong>. Seda
lauset pole vast tarvis kommenteerida.</p>
</div>


<div id="hunteri_postulaat_3">
<h3>Hunteri kolmas postulaat</h3>

<p><strong>Kõik mitte-triinud ei ole tingimata naised.</strong><br />
Tõepoolest, kui me asume otsima triine, siis satume me väga tihti
<span class="latin" lang="la">Trinus</span>´e asemel hoopis <span class="latin" lang="la">Homo
sapiens</span>´i otsa. Ent me ei tohi unustada, et triinud pole ainsad, kes
sellele liigile sarnanevad - sama hästi võib olla tegu ka
näiteks haldjate või näkkidega - ja me ei tohi loopida oma
diagnoose liiga kergekäeliselt. Kahjuks on paljud trinoloogid aga kitsalt
oma erialale spetsialiseerunud ja ei tea muust maailmast suurt midagi. See aga
on juba rohkem tänapäeva teaduse üldine probleem...</p>
</div>

<p>Nimetatud postulaate tuntakse ka kui <strong>trinoloogi kolme
komistuskivi</strong>.</p>

<p>Lisaks neile üldtuntud postulaatidele tuleks kindlasti mainida ka tuntud
Eesti trinoloogi, kadunud dr. Manivald Laanemetsa foneetilist märkust:</p>

<p><strong>Lepatriinudel on sama palju ühist leppade ja triinudega kui
merisigadel mere ja sigadega!</strong></p>

<p>Nagu isegi nägite, manitsesid hunteri postulaadid meid mitmesuguste
vigade eest, mida triinude määramisel tehakse, aga selgust selles,
millised siis ikkagi triinud on, ei mingisugust. Järgnevalt vaatlemegi,
kuidas erinevad autorid on proovinud triine defineerida.</p>


<div id="hunteri_raport_1">
<h3>Herbert Hunteri kirjeldus, mille ta esitas oma esimeses raportis IDA´le</h3>

<p>Tegemist on olendite rühmaga, kes on äravahetamiseni sarnased
emaste <span class="latin" lang="la">Homo sapiens</span>´idega. (On üsna lihtne
mõista, miks IDA seda ei tunnistanud.)</p>
</div>


<div id="hunteri_raport_2">
<h3>Herbert Hunteri kirjeldus, mille ta esitas oma teises raportis IDA´le</h3>

<p>Väliselt meenutavad selle perekonna liikmed küll meie
mõistes naisi, ent nende erakordne veetlus ja sarm on viimastega
täiesti võrreldamatu. Erinevalt näkkidest (<span
class="latin" lang="la">naiadomorpha</span>), kes samuti inimestega sarnanevad, ei ole
triinud pea üldse seotud veekeskkonnaga. Lisaks välimusele eristuvad
triinud inimestest ka oma bioloogia poolest.Vaadeldes nende
paljunemistsüklit ja uurides varbavahe bakteri- faunat võib juba
üpris kindlalt väita, et kui kõrvale jätta tühine
väline sarnasus on perekonnad <span class="latin" lang="la">Homo</span> ja <span
class="latin" lang="la">Trinus</span> pigem erinevad kui sarnased.</p>
</div>


<div id="easiest_way">
<h3>Kirjeldusi ITA poolt välja antud ajakirjas „Trinology” ilmunud
artiklisarjast „An easiest way to discover <span
class="latin" lang="la">Trinus</span>”</h3>

<ul>
<li>Lihtsaim viis triinude tuvastamiseks on kasutada tehnikat, mis registreerib
helilaineid sagedustel vahemi kus 30 kuni 32 kHz, sest just sellesse lainealasse
jäävad helid, mida triinud rääkimise käigus spon
taanselt tekitavad.</li>

<li>Lihtsaim viis triinude tuvastamiseks on sekveneerida uuritava DNA,
paljundada seda ja teha elektrofrees ning võrrelda saadud tulemust
inimese DNA elektrofreesi pildiga.</li>

<li>Lihtsaim viis triinude tuvastamiseks on jätta lauale pudel kihisvat
jooki „Fizz” (ehk siis trinoloogide keeles „triinuõli”) ja vaadata, kes
pudeli võtab.</li>

<li>Lihtsaim viis triinude tuvastamiseks on vaadata neile sügavale silma ja
proovida ära arvata, kas tegu on triinuga.</li>

<li>Lihtsaim viis triinude tuvastamiseks on saata nad minu jutule.</li>

<li>Lihtsaim viis triinude tuvastamiseks on eraldada nende varvaste vahelt
bakterikoloonia, paljundada seda, plaatida sajakuuekümnele erineva
söötmega tassile, jätta ööpäevaks
kehatemperatuurile, eraldada tekkinud kolooniate rakkudest DNA, 30 tsüklit
PCR-i kasutades spetsiifilisi praimereid ja analüüsida elektrofreesi
pilte kuuba salajasel superarvutil Fidel-Trin-Z. (PS. Arvutit hoitakse maaaluses
sõjaväe baasis, mida valvavad pidevalt purjakil olevad venemaalt
humanitaarabi korras saabunud sõdurid, kes ei tea isegi mille või
kelle pihta nad tulistavad - isegi kuuba rahvuslik salateenistus hoiab neist
heaga eemale.)</li>
</ul>

<p>Eks näiteid oleks muidugi rohkemgi, aga küllap paistis ka siit
välja, kuivõrd mitmekesiste meetoditega erinevad trinoloogid
töötavad. Õigupoolest on sedagi veel vähe öeldud,
sest tegelikult kasutab viimne kui üks vähegi nupukas trinoloog ainult
omaenda leiutataud võtteid</p>
</div>

</div>

<p>Ent enne kui suundume iga liigi juurde eraldi peame veel läbima teema
ilma mille tundmiseta tänapäeval trinoloogiat ei tee - see on
<strong>molekulaartrinoloogia</strong>.</p>

</body>
</html>
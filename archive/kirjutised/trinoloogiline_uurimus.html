<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<title>Kas Triinud on ka triinud</title>
<meta http-equiv="Content-Type" content="text/html; charset=utf-8" />
<meta name="author" content="Rene Saarsoo" />
<meta name="description" content="Uurimustöö nime Triin ja perekonna Trinus seostest" />
<meta name="keywords" content="triinud Triin Trinus Hunter uurimus" />
<meta name="date" content="2002-01-01" />
</head>
<body>

<h1>Kas Triinud on ka triinud?</h1>

<p>ehk nime "Triin" ja perekonna Trinus seostest</p>
 
<p class="autor">Rene Saarsoo</p>

<div id="Sissejuhatus">
<h2>Sissejuhatus</h2>

<p>Hunteri esimene postulaat väidab: „kõik Triinud ei ole tingimata
<em>triinud</em>”. Ja nagu vast iga trinoloog teab - nii see tõepoolest on.
Aga kas nende seas, kes Triin-nime ei kanna, <em>triinusid</em> pole? Siinkohal
tõstavad kindlasti kisa samuti õite mitmed trinoloogid, kes oma
pikkade kogemuste põhjal kindlalt väidavad, et <em>triinusid</em>
võib päris kindlasti kohata igasuguse nime all (Andersen <a
href="#andersen1990">1990</a>, <a href="#andersen1995">1995</a>). Aga see
kõik on siiski üpris ebamäärane...</p>

<p><strong>Kas need, kes pole Triin-nimelised on vaid harva
<em>triinud</em>?</strong></p>

<p><strong>Kas need, kes Triinu nime kannavad on suures enamuses ka
<em>triinud</em>?</strong></p>

<p>Kõikidele nendele küsimustele on raske kiiresti täpsemat
vastust anda. Isegi vaid mõnele nende seast. Aga me siiski
püüdsime: mille tulemusena siis ka järgnev uurimus.</p>
</div>


<div id="Materjal_ja_metoodika">
<h2>Materjal ja metoodika</h2>

<p>Küsitlesime kahte kodanike-gruppi. Kumbki grupp koosnes kahest
rühmast. Esimeses rühmas olid ühesuguste nimedega inimesed ja
teises erinevaid nimesid kandvad inimesed, vastavalt olid seega esimeses grupis
rühm Triin-nimelisi ja rühm teisi nimesid kandvad isikud ning teises
grupis rühm Helen-nimelisi ja rühm teisi nimesid kandvaid isikuid.
Eesmärgiks oli teada saada, kas on olulisi erinevusi Triin-nimeliste ja
teisi nimesid kandvate isikute vastustes, sealjuures kasutades teist gruppi
kontrollgrupina, et välistada need erinevused vastustes, mis võiksid
olla tingitud lihtsalt sellest, et ühes rühmas on ühenimelised ja
teises erinimelised isikud.</p>

<p>Puht majanduslikel kaalutlustel otsustasime oma uurimuse läbi viia
võimalikelt lihtsate vahenditega. Meetodiks sai seega valitud elektronposti
teel laialisaadetav küsitlusleht. Algselt saatsime vastavad lehed umbes
150-le Triinu nime kandvale kodanikule ja sama paljudele juhuslikult valitud
elektronposti aadressi omanikule (edaspidi nimetame neid küsitletuid
<strong>esimeseks grupiks</strong>). Kahjuks alles siis, kui olime saanud juba
tagasi täidetud ankeedid, taipasime oma viga ja lõime võimalikult
kiiresti ka kontrollgrupi, kelleks sai valitud analoogselt eelmistega üks
grupp ühenimelisi isikuid (antud juhul Helen'id) ja sama suur grupp
erinimelisi isikuid (edaspidi nimetame neid ja Helen-nimelisi <strong>teiseks
grupiks</strong>). Kahjuks tuleb tunnistada, et kontrollgrupp ei saanud
päris sama suur, kui esialgne grupp (jäädes tervelt 100 isiku
võrra väiksemaks - mis tulenes asjaolust, et me ei suutnud leida sama
palju Helen-nimelisi kodanikke, kui olime leidnud Triin-nimelisi).</p>

<p>Küsitlusleht koosnes 28-st küsimusest ja nägi välja
selline, nagu näidatud <a href="Kas_Triinud_on_ka_triinud:_Lisa_1">lisas 1</a>.</p>

<p>Lisaks tuleb ära mainida, et küsitletute e-maili aadressid sai
hangitud ühelt poolt Tartu Ülikooli arvutivõrgust ja teisalt
www.mail.ee elektronposti aadresside kataloogist. Kuna esimesele grupile sai
saadetud küsitlus, kus oli ära mainitud, et uurimust teostab Eesti
Trinoloogide Maja ja antud ka vastav võrguaadress, siis tingimuste
võrdsustamiseks kirjutasime teisele grupile saadetud küsitluses, et
küsitlust teostab Eesti Helenoloogide Klubi ja andsime ka vastava
võrguaadressi, kuhu olime kiirkorras üles sättinud suhteliselt
Trinoloogialehe sarnase lehekülje - www.hot.ee/helenoloogia.</p>

<p>Teisele grupile saadetud küsitlusleht nägi välja selline, nagu
näidatud <a href="Kas_Triinud_on_ka_triinud:_Lisa_2">lisas 2</a>.</p>
</div>


<div id="Tulemused">
<h2>Tulemused</h2>

<p>Nagu näitab <a href="#tabel1">tabel 1</a>, jõudsid
väljasaadetud 521-st kirjast oma adressaadini 433 ehk siis 83%, st. et 88
kirja kohta saime elektroonilise posti kohale toimetamise süsteemilt (Mail
Delivery Subsystem) teate, et vastavatele aadressidele polnud võimalik
kirju kohale toimetada - reeglina vastava aadressi puudumise tõttu.
Kusjuures esimeses grupis oli kohalejõudmise osakaal 90% ning teises grupis
73%. Küsitlusele vastas 14% küsitluse kätte saanud isikutest
(vähemasti oli see jõudnud nende e-posti aadressini, iseasi, kas nad
saadud kirja ka lugesid).</p>

<div class="tabel" id="tabel1">
<table summary="Küsitlusele vastanute arv">
<thead>
<tr>
  <td></td>
  <th>Triin</th>
  <th>Teised nimed</th>
  <th>Helen</th>
  <th>Teised nimed</th>
</tr>
</thead>
<tr>
  <th>Kirju saadetud</th>
  <td>150</td>
  <td>159</td>
  <td>106</td>
  <td>106</td>
</tr>
<tr>
  <th>Kohale jõudnud</th>
  <td>131</td>
  <td>148</td>
  <td>64</td>
  <td>90</td>
</tr>
<tr>
  <th>Vastanud</th>
  <td>20</td>
  <td>18</td>
  <td>14</td>
  <td>6</td>
</tr>
<tr>
  <th>Vastanute %</th>
  <td>15,3%</td>
  <td>12,2%</td>
  <td>21,8%</td>
  <td>6,6%</td>
</tr>
<tr>
  <th>Keskmine</th>
  <td colspan="2" align="center">13,8%</td>
  <td colspan="2" align="center">14,2%</td>
</tr>
</table>
<p><span class="nr">Tabel 1.</span> Küsitlusele vastanute arv. </p>
</div>
 
<p>Järgnevalt on ära toodud joonised, mis kajastavad esimese
kümne küsimuse vastuseid.</p>

<div class="joonis" id="joonis1">
  <img src="/archive/kirjutised/joonised/joonis1.gif" alt="Kõige südamelähedasem loom (tulpdiagramm)" />
<p><span class="nr">Joonis 1.</span> Milline loom on teile kõige
südamelähedasem? Enim eelistatakse alati lepatriinut, kes on eriti
soositud Triin-nimeliste hulgas, mis on arusaadavatel põhjustel ka
täiesti loomulik (Laanemets 1993).</p>
</div>

<div class="joonis" id="joonis2">
  <img src="/archive/kirjutised/joonised/joonis2.gif" alt="Juuste pikkus (tulpdiagramm)" />
<p><span class="nr">Joonis 2.</span> Kui pikad on teie juuksed? Enim vastatakse „just
parasjagu pikad”, kuid tasub tähele panna, et nii Triin-nimelised, kui
Helen-nimelised vastavad märksa enam „lühikesed”.</p>
</div>

<div class="joonis" id="joonis3">
  <img src="/archive/kirjutised/joonised/joonis3.gif" alt="Mis on triibuline ja jookseb (tulpdiagramm)" />
<p><span class="nr">Joonis 3.</span> Mis see on - triibuline ja jookseb? Helen- ja
Triin-nimelised eelistavad enim Sipsikut, samas kui ülejäänud
kalduvad kindlalt sebra poole.</p>
</div>

<div class="joonis" id="joonis4">
  <img src="/archive/kirjutised/joonised/joonis4.gif" alt="Esimene liigutus ärgates (tulpdiagramm)" />
<p><span class="nr">Joonis 4.</span> Mis on teie esimene liigutus hommikul ärgates?
Eelistatuim on „hoop äratuskellale”, sellele järgneb „suur
haigutus”.</p>
</div>

<div class="joonis" id="joonis5">
  <img src="/archive/kirjutised/joonised/joonis5.gif" alt="Kus suitsu seal... (tulpdiagramm)" />
<p><span class="nr">Joonis 5.</span> Kus suitsu seal... Esikohal on raudselt „Tuli” aga
märkimisväärne on fakt, et Triin-nimeliste seas on üsna
arvukalt valitud vastuseks ka „Mina”, mida teistest vaid üksikud on
teinud.</p>
</div>

<div class="joonis" id="joonis6">
  <img src="/archive/kirjutised/joonised/joonis6.gif" alt="Kõige parem nina tühjendamise koht (tulpdiagramm)" />
<p><span class="nr">Joonis 6.</span> Kuhu on kõige parem nina tühjendada?
Absoluutselt on enim soositud „pitsiline taskurätt”, kuid Triin-nimeliste
hulgas on paljudel juhtudel valitud „Varukas”.</p>
</div>

<div class="joonis" id="joonis7">
  <img src="/archive/kirjutised/joonised/joonis7.gif" alt="Millal tavaliselt nutate (tulpdiagramm)" />
<p><span class="nr">Joonis 7.</span> Millal te tavaliselt nutate? Siis kui&#8230;
Kõigi hulgas on üsna palju neid, kes on valinud „siis kui valus on” ja
„siis kui üksi olen”, aga esimeses grupis vastatakse enim „siis kui tuul
silmis vee välja uhub”, mida teises grupis vaid üks isik on valinud.
See erinevus võib olla üpris tõenäoliselt tingitud esimese
ja teise grupi küsitlemise ajalisest vahest: teise grupi seas viidi
läbi küsitlus siis kui ilmad olid juba soojemad ning seega polnud ka
külmad tuuleiilid enam nii suureks mureks. Märksa olulisem on aga see,
et Triin-nimeliste seas vastatakse erinevalt kõigist teistest päris
mitmel juhul ka „siis kui kured lõunamaale lendavad”.</p>
</div>

<div class="joonis" id="joonis8">
  <img src="/archive/kirjutised/joonised/joonis8.gif" alt="Miks selline nimi (tulpdiagramm)" />
<p><span class="nr">Joonis 8.</span> Miks on teil just selline nimi? Selle küsimuse
puhul pole erinevate rühmade vahel mingeid olulisi erinevusi.</p>
</div>

<div class="joonis" id="joonis9">
  <img src="/archive/kirjutised/joonised/joonis9.gif" alt="Kõige magusam (tulpdiagramm)" />
<p><span class="nr">Joonis 9.</span> Mis on kõige magusam? Ka selle küsimuse
vastuste seas pole eri-rühmade vahel olulisi erinevusi.</p>
</div>

<div class="joonis" id="joonis10">
  <img src="/archive/kirjutised/joonised/joonis10.gif" alt="Vägevaim superkangelane (tulpdiagramm)" />
<p><span class="nr">Joonis 10.</span> Kes on vägevaim superkangelane? Praktiliselt
kõigis vastanute rühmades on võrdselt eelistatud vastusteks „Hunt
Kriimsilm” ja „Krokodill Gena”, ent Triin-nimeliste seas on juhtival kohal
„Reinuvader Rebane”, keda teistes rühmades väga vähe pakutud
on.</p>
</div>



<p>Küsitluse teine ja kolmas osa ei toonud välja eriti
mainimisväärseid erinevusi erinevate gruppide ja/või rühmade
vahel. Toome siiski järgnevalt ära mõningad andmed, mida
saime.</p>

<p><a href="#tabel2">Tabel 2</a> annab ülevaate vastustest, mida
üldiselt küsimustele vastuseks anti.</p>

<div class="tabel" id="tabel2">
<table summary="Enimlevinud vastused">
<thead>
<tr>
  <th>Nr.</th>
  <th>Sõna</th>
  <th>Esimene seos</th>
</tr>
</thead>
<tr>
  <th>1</th>
  <td>Ülane</td>
  <td>Kevad, mets, lilled, mürgine...</td>
</tr>
<tr>
  <th>2</th>
  <td>Kiilaspäisus</td>
  <td>Mehed, vanamehed, vanaisa...</td>
</tr>
<tr>
  <th>3</th>
  <td>Meierei</td>
  <td>Piim, piimatooted, maakoht...</td>
</tr>
<tr>
  <th>4</th>
  <td>Pii</td>
  <td>3,14 , matemaatika, kamm, hammas...</td>
</tr>
<tr>
  <th>5</th>
  <td>Rakvere raibe</td>
  <td>Kollane põld, suvi, nuhtlus...</td>
</tr>
<tr>
  <th>6</th>
  <td>Hajameelsus</td>
  <td>Mina, professorid...</td>
</tr>
<tr>
  <th>7</th>
  <td>Võrratus</td>
  <td>Matemaatika, midagi pööraselt vahvat...</td>
</tr>
<tr>
  <th>8</th>
  <td>Lakk</td>
  <td>Hobuselakk, põrandalakk, juukselakk, küünelakk...</td>
</tr>
<tr>
  <th>9</th>
  <td>Murd</td>
  <td>Matemaatika, luumurd...</td>
</tr>
<tr>
  <th>10</th>
  <td>Käokann</td>
  <td>Mingi lill?, kägu, kastekann, käo tagumik...</td>
</tr>
<tr>
  <th>11</th>
  <td>Tall</td>
  <td>Hobused, lambad...</td>
</tr>
<tr>
  <th>12</th>
  <td>Kõhuvalu</td>
  <td>Jube asi, eile/täna valutas...</td>
</tr>
</table>
<p><span class="nr"> Tabel 2.</span> Mis teile seostub kõige esimesena, kui te loete
järgnevaid sõnu?</p>
</div>
 
<p>Vastajate sünnikodu osas mingeid ootamatuid tendentse polnud -
loomulikult oli palju vastajaid Tallinnast ja Tartust.</p>

<p>Vastanute keskmine vanus oli 21 aastat, olles sama ka kõigis gruppides
eraldi.</p>

<p>Ilusad poisslapse nimed olid kõik erinevad (vaid ühte nime pakuti
topelt).</p>

<p>Valgusfoorivärvidest eelistati eelkõige rohelist (joonis 11).</p>


<div class="joonis" id="joonis11">
  <img src="/archive/kirjutised/joonised/joonis11.gif" alt="Lemmikvärv valgusfooris (tulpdiagramm)" />
<p><span class="nr">Joonis 11.</span> Lemmikvärv valgusfooris. Eri-rühmade ja
-gruppide vahel olulised erinevused puuduvad.</p>
</div>


<p>Küsimus „miks?” ebaõnnestus täielikult, kuna vastati hoopis
küsimusele „miks on just see teie lemmikvärv valgusfooris?”.</p>

<p>Küsimus „kuidas saab moos kommi sisse?” ei andnud samuti erilisi
tulemusi.</p>
</div>


<div id="Arutelu">
<h2>Arutelu</h2>

<p>Esimese grupi tagasiside oli igati ootuspärane (<a href="#tabel1">tabel
1</a>): Triin-nimelistelt ~15 % ja teistelt natuke vähem ~12%. Kuna
küsitluslehel oli kirjas, et tegemist on trinoloogilise
uurimistööga, siis oli loogiline, et Triin-nimelised ennast rohkem
asjaga seotuna tunnevad ja seega ka aktiivsemalt tagasisidet annavad. Kuid
teises grupis olid tulemused üllatavad: Helen-nimelistest vastasid tervelt
~22% kuid teiste nimede omanikest kõigest ~7%. Kusjuures teiste nimedega
isikutele jõudis kohale märksa suurem hulk kirju kui Helen-nimelistele
ning erinevus polnud mitte üksnes vastanute protsendis vaid ka nende arvus.
Millest selline drastiline erinevus tingitud võis olla jääb aga
mõistatuseks.</p>

<p>Kuna teise grupi mitte Helen-nimeliste vastajate arv oli liialt väike,
siis edaspidises jutus, me neid tulemusi eriti arvestada ei saa.</p>

<p>Küsitluse esimese osa iga küsimuse kohta on selguse mõttes
järeldused ära toodud iga joonise all eraldi (joonised <a
href="#joonis1">1</a> - <a href="#joonis10">10</a>).</p>

<p>Juhiksin esmalt tähelepanu joonistele <a href="#joonis2">2</a> ja <a
href="#joonis3">3</a>, kus ilmnevad erinevused Triin-nimeliste ja teiste
nimedega isikute vastuste vahel ent kuna täpselt samasugused erinevused on
ka teises grupis Helen-nimeliste ja teiste nimedega isikute vastuste vahel, siis
saame need andmed oma edasistest analüüsidest kõrvale heita kui
pseudoerinevused.</p>

<p>Tõelisi erinevusi Triin-nimeliste ja teiste nimedega isikute vastuste
vahel näitavad aga joonised <a href="#joonis5">5</a>, <a
href="#joonis6">6</a>, <a href="#joonis7">7</a> ja <a href="#joonis10">10</a>.
Nende nelja puhul eelistavad Triin-nimelised teatud vastuseid enam kui seda
teevad teisi nimesid kandvad kodanikud kusjuures eriti drastiline on erinevus
10. küsimuse puhul (<a href="#joonis10">joonis 10</a>), kus Triin-nimelised
eelistavad enim vastust „Reinuvader Rebane”, mis teiste rühmade puhul leiab
vastuseks valimist vaid mõnel üksikul juhul.</p>

<p>Eelnevast võib seega järeldada, et on olulised erinevused
Triin-nimeliste ja teisi nimesid kandvate isikute vahel. Erinevused pole
küll suured ja drastilised ja ei avaldu alati (mitte iga küsimuse
puhul), ent nad siiski on.</p>

<p>Arvestades mainekate trinoloogide tähelepanekuid (Pauls <a
href="#pauls1942">1942</a>, Laanemets <a href="#laanemets1993">1993</a>, Welling
<a href="#welling1999">1999</a>) on tõenäoline, et nimetatud
erinevused on tingitud sellest, et Triin-nimeliste isikute seas on rohkem
<em>triine</em> kui teisi nimesid kandvate isikute seas.</p>
</div>


<div id="Kokkuvote">
<h2>Kokkuvõte</h2>

<p>Esineb selge erinevus nime „Triin” kandvate isikute ja teiste nimedega
isikute vahel. Seda, et erinevused on tingitud sellest, et esimeste seas on
rohkem perekonna trinus esindajaid ei saa me küll kindlalt väita, sest
antud uurimus on selliste järelduste tegemiseks liialt pealiskaudne.
Kindlasti on aga selge, et vastavatel sellekohastel edasistel uuringutel on suur
perspektiiv anda trinoloogiale äärmiselt väärtuslikke ja
vajalikke andmeid.</p>
</div>


<div id="Tanud">
<h2>Tänud</h2>

<p>Tänan südamest nii enda kui Eesti Trinoloogide Maja poolt
kõiki neid, kes laialisaadetud küsitluslehtedele lahkelt vastama
nõustusid. Suur-suur tänu Triinudele, Helenitele ja kõigile
teistele - ilma teieta poleks see uurimus teoks saanud.</p>
</div>


<div id="Viited">
<h2>Viited</h2>

<ol>
  <li id="andersen1990">Andersen, Ern 1990. The Trinus family: Ecology.</li>
  <li id="andersen1995">Andersen, Ern 1995. The Trinus family: Ecology (second edition).</li>
  <li id="laanemets1993">Laanemets, Manivald 1993. Trinoloogiline abimees.</li>
  <li id="pauls1942">Pauls, Martins 1942. Principles in genetics of Trinus urbanus.</li>
  <li id="oscar1999">Welling, Oscar 1999. Modern demonology. 670 - 674.</li>
</ol>
</div>

</body>
</html>

<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="et" lang="et">
<head>
<title>Eesti ja inglise keele tüpograafilised erinevused</title>
<meta http-equiv="Content-Type" content="text/html; charset=utf-8" />
<meta name="author" content="Rene Saarsoo" />
<meta name="description" content="Mille poolest erineb eesti ja inglise keelne kirjapilt" />
<meta name="keywords" content="eesti keel, inglise keel, tüpograafia" />
<meta name="date" content="2005-07-22" />
<meta name="last-modified" content="2006-01-23" />
</head>
<body>

<h1>Eesti ja inglise keele tüpograafilised erinevused</h1>

<p>Sai üksjagu uuritud mitmekeelsete lehtede loomise probleeme ning
otsustasin kirja panna mõningad põhilised erinevused eesti ja inglise
keele vahel. Suureks abiks oli inglise keele koha pealt oli
<a href="http://en.wikipedia.org">Wikipedia</a> ning eesti keele osas
<a href="http://www.eki.ee/itstandard/sisukord.html">Infotehnoloogia
reeglid eesti keele ja kultuuri keskkonnas</a>.</p>

<p>Antud kirjutis keskendub peamiselt aspektidele, mis on olulised
veebis, mistõttu pööratakse üksjagu tähelepanu korrektsete kirjavahemärkide
kasutamisele. Kirjapandu ei pretendeeri kaugeltki absoluutsele korrektsusele
ega ka suurele põhjalikkusele – kõik, kes soovivad antud teemat
põhjalikumalt uurida peaksid kindlasti uurima ka viidatud allikaid.</p>

<h2>Arvude esitamine</h2>

<p>Eesti keeles kasutatakse murdosa eraldajana koma, inglise keeles punkti.
Viie- ja rohkemakohaliste arvude kirjutamisel kasutatakse reeglina
kolmekaupa rühmitamist, kusjuures eesti keeles kasutatakse eraldajana
tühikut, inglise keeles aga koma.</p>

<blockquote>
    <p><abbr title="Pii">π</abbr> ≈<br />
       3,1415 (eesti keeles)<br />
       3.1415 (inglise keeles)</p>
    <p><abbr title="valguse kiirus vaakumis">c</abbr> =<br />
       299 792 458 m/s (eesti keeles)<br />
       299,792,458 m/s (inglise keeles)</p>
</blockquote>

<p>Inglise keeles paigutatakse arvu ette mõnikord numbrimärk „#“.
Näiteks „#12“ (loe: „number 12“). Eestikeelne vaste oleks „nr 12“
(mõnikord kasutatakse ka venepärast „No“, mis on aga väär).</p>


<h2>Aja esitamine</h2>

<p>Kuupäevade esitamisel tekib enim probleeme, kui daatum kirjutatakse
kujul „05.06.2005“ – sellisel puhul pole võimalik aru saada, kas on mõeldud
5. juunit või hoopis 6. maid. Eestis ja enamikes teistes maades kirjutatakse
kuupäev reeglina järjekorras DD.MM.YYYY, kuid Ameerika Ühendriikides on
selgelt levinum järjekord MM.DD.YYYY.</p>

<p>Segaduste vältimiseks tuleks kasutada kas rahvusvahelist ISO formaati
YYYY-MM-DD või siis kuu nimi kas lühendatult või pikalt välja kirjutada.
Esimese variandi puuduseks on, et sellist vaid numbritega kirjutatud kuupäeva
on inimesel ebamugav lugeda. Teise variandi puuduseks on, et kõik lehekülje
külastajad ei pruugi mõista (piisavalt palju) keelt, milles kuu nimi on kirja
pandud.</p>

<p>Isiklikult leian, et parim lahendus oleks kompromiss, kus veebilehele on
kirjutatud kuupäev koos kuu nimetusega, kuid kuupäeva sisaldavale HTML-i 
elemendile on lisatud ka atribuut <code>title</code>, mis sisaldab ISO formaadis
kuupäeva.</p>

<p>Järgnev tabel loob ülevaate peamistest erinevustest eesti ja inglise keele
vahel kuupäevade ja kellaaegade esitamisel. Rohkem infot antud teema kohta
võib leida Wikipedia leheküljelt
<a href="http://en.wikipedia.org/wiki/Calendar_date" lang="en">Calendar date</a>.</p>

<table summary="võrdlev tabel eesti ja inglise keele kuupäevade esituste osas">
<caption>Kuupäeva ja kellaaja esitamine</caption>
<thead>
<tr>
<th>Formaat</th>
<th>Eesti keeles</th>
<th>Inglise keeles</th>
</tr>
</thead>
<tbody>
<tr>
<th>Kuupäeva täisesitus</th>
<td>16. november 1999. a</td>
<td lang="en">16th of November 1999 (English)<br />November 16, 1999 (American)</td>
</tr>
<tr>
<th>Kuupäeva lühendatud esitus</th>
<td>16. nov 1999. a</td>
<td lang="en">16 Nov 1999 (English)<br />Nov 16, 1999 (American)</td>
</tr>
<tr>
<th>Kuu- ja nädalapäeva täisesitus</th>
<td>teisipäev, 16. november 1999</td>
<td lang="en">Tuesday, 16th of November 1999</td>
</tr>
<tr>
<th>Kuupäeva ja kellaaja lühendatud esitus</th>
<td>T, 16. nov 1999. 18:06:20</td>
<td lang="en">Tue, 16th Nov 1999 18:06:20</td>
</tr>
<tr>
<th>Kuupäeva esitamine numbrilisel kujul</th>
<td>16.11.1999</td>
<td lang="en">16.11.1999 (English)<br />11.16.1999 (American)</td>
</tr>
<tr>
<th>Kuupäev ja aeg ISO formaadis</th>
<td>1999-11-16 18:06:20</td>
<td>1999-11-16 18:06:20</td>
</tr>
<tr>
<th>Kellaaeg</th>
<td>18:06:20</td>
<td>18:06:20 või<br />06:06:20 PM</td>
</tr>
</tbody>
</table>

<p>Aja esitamisel tuleb kindlasti silmas pidada ka seda, kas kasutatakse
lokaalset (Eesti ajavööndi tähiseks on EET) või universaalset aega (UTC).
Suveaeg on Eestis UTC-st 3 tundi ees (UTC+0300), talveaeg 2 tundi (UTC+0200).</p>


<h2>Jutumärgid</h2>

<p>Jutumärkide kasutamine erinevates keeltes ja meediates on on tihti
üpris erinev. Eesti keeles on traditsiooniliselt nii trükis kui käsikirjas
olnud kasutusel saksa keeles kasutatavad alumised ja ülemised jutumärgid.
Trükis on levinud ka vene/prantsuse päritolu nurksulgude laadsed jutumärgid.
Seoses interneti pealetungiga on levima hakanud ka ameerikapärane jutumärkide
stiil, millele tõenäoliselt on kaasa aidanud see, et ASCII kooditabelis
puuduvad sümbolid jutumärkide jaoks ning nende asemel kasutatakse hoopis
tollimärki „"“.</p>

<p>Eesti keele puhul oleks seega soovitav kasutada järgmisi jutumärke
just sellises eelistamise järjekorras:</p>

<ul>
<li>„ ... “ (saksapärased jutumärgid; <code>&amp;bdquo; &amp;ldquo;</code> või <code>&amp;#8222; &amp;#8221;</code>)</li>

<li>« ... » (vene ja prantsuse keele stiilis jutumärgid; <code>&amp;laquo; &amp;raquo;</code> või <code>&amp;#171; &amp;#187;</code>)</li>

<li>“ ... ” (ameerikapärased jutumärgid; <code>&amp;ldquo; &amp;rdquo;</code> või <code>&amp;#8220; &amp;#8221;</code>)</li>

<li>" ... " (<del datetime="2006-01-23T13:50:00+02:00">trükimasina</del> <ins datetime="2006-01-23T13:50:00+02:00">kirjutusmasina</ins> stiilis jutumärgid)</li>
</ul>

<p>Jutumärkide kasutamisel inglise keeles tuleb vahet teha ameerika inglise keelel
ning briti inglise keelel.</p>

<p>Põhiline erinevus seisneb selles, et britid kasutavad otsekõne puhul
ühekordseid jutumärke, ameeriklased aga kahekordseid:</p>

<blockquote lang="en">
<p>‘Good morning, Dave,’ said HAL. (British)</p>
<p>“Good morning, Dave,” said HAL. (American)</p>
</blockquote>

<p>Teine vähemoluline erinevus on see, et ameerika inglise keeles
paigutatakse kirjavahemärgid alati jutumärkide sisse isegi kui need pole
osa tsitaadist või otsekõnest. Briti inglise keeles on aga võimalikud
mitmesugused kombinatsioonid kirjavahemärkidega enne ja pärast jutumärke.</p>

<blockquote lang="en">
<p>Someone shouted ‘Shut up!’. (British)</p>
<p>Someone shouted “Shut up!” (American)</p>
</blockquote>

<p>Juhul kui otsekõne otsekõne sees, siis kasutatakse sisemise kõne jaoks
teistsuguseid jutumärke. Eesti keeles seevastu kasutatakse alati vaid
ühesuguseid jutumärke.</p>

<blockquote>
<p lang="en">‘HAL said, “Good morning, Dave”,’ said Frank. (British)</p>
<p lang="en">“HAL said, ‘Good morning, Dave’,” said Frank. (American)</p>
<p lang="et">„HAL ütles, „Tere hommikust, Dave“,“ ütles Frank. (Eesti)</p>
</blockquote>

<p>Kui otsekõne või tsitaat on mitme lõigu pikkune siis erinevalt eesti keelest,
kus jutumärgid pannakse vaid teksti algusesse ja lõppu, inglise keeles märgitakse
iga lõigu algusesse alustavad jutumärgid.</p>

<blockquote lang="en">
<p>Jack said, “Lorem ipsum dolor sit amet, consectetuer adipiscing elit. 
Aenean libero est, interdum volutpat, aliquet et, mattis non, dolor. Pellentesque 
vel massa. Nullam semper felis et velit. Vestibulum lacus.</p>
<p>“Phasellus fermentum egestas mauris. Cras laoreet ultrices diam. Aenean semper. 
Fusce pharetra. Nam vel mi in lorem dictum ultricies. Morbi nulla erat, egestas ac, 
vestibulum ac, posuere blandit, odio. Praesent vel nisl id sapien placerat interdum.</p>
<p>“Morbi ut nibh vel ligula venenatis pharetra. Nam ac tellus. Nam a ligula. 
Sed arcu leo, vehicula eget, congue eget, tempus a, ipsum. Aliquam ultrices. 
Etiam nec lectus. Ut eu enim quis diam pellentesque molestie.”</p>
</blockquote>

<p>Märkimist väärib ka asjaolu, et inglise keeles ei kasutata otsekõne ees kunagi
koolonit nagu seda tehakse eesti keeles.</p>

<p>Kui eesti keeles kirjutatakse raamatute ja muude teoste pealkirjad reeglina
jutumärkides, siis inglise keeles kasutatakse jutumärke peamiselt viitamisel
raamatupeatükkidele, ajaleheartiklitele või luuletustele, samas kui suuremate
teoste endi nimed kirjutatakse kaldkirjas.</p>

<blockquote>
<p lang="en">The first chapter of <cite>The Fellowship of the Ring</cite> is “A Long-expected Party”. (English)</p>
<p>Esimene peatükk raamatus „Sõrmuse vennaskond“ on „Kauaoodatud pidu“. (Eesti)</p>
</blockquote>

<p>Hulganisti infot jutumärkide kasutamise kohta erinevates keeltes annab
Wikipedia artikkel <a href="http://en.wikipedia.org/wiki/Quotation_mark" lang="en">Quotation mark</a>.</p>


<h3>Ülakoma</h3>

<p>Ülakoma võib võtta kui parempoolset ühekordset jutumärki, kuid seda
kasutatakse siiski hoopis teisel eesmärgil kui jutumärke. Eesti keeles
on ülakomale suhteliselt vähe rakendust, ent inglise keeles figureerib
ta olulisel kohal.</p>

<p>Kuna arvutiklaviatuuril puudub tüpograafiliselt korrektne ülakoma,
siis on laialt levinud nn <del datetime="2006-01-23T13:50:00+02:00">trükimasina</del> <ins datetime="2006-01-23T13:50:00+02:00">kirjutusmasina</ins> stiilis ülakoma kasutamine.
Korrektses tekstis tuleks siiski eelistada tüpograafilist ülakoma.</p>

<ul>
<li>( ’ ) Ülakoma ehk parempoolne ühekordne jutumärk; <code>&amp;#8217;</code></li>
<li>( ' ) <del datetime="2006-01-23T13:50:00+02:00">trükimasina</del> <ins datetime="2006-01-23T13:50:00+02:00">kirjutusmasina</ins> stiilis ülakoma;</li>
</ul>

<p><a href="http://en.wikipedia.org/wiki/Apostrophe_(mark)">Ülakoma kohta Wikipedias</a>.</p>


<h2>Mõttekriips</h2>

<p>Eesti ja inglise keeles kasutatakse mõttekriipsu tähenduses nii
enn-kriipsu „–“ kui emm-kriipsu „—“. (Nimetatud nõndaviisi selle järgi,
et enn-kriipsu pikkus oli algselt tähe „n“ pikkune ja emm-kriips tähe
„m“ pikkune.)</p>

<p>Enn-kriips „–“ (<code>&amp;ndash;</code> või <code>&amp;#8211;</code>)
on traditsiooniliselt kasutusel algus–lõpp tüüpi konstruktsioonides.
Tihtipeale kasutatakse enn-kriipsu ka mõttekriipsu tähenduses – sellisel
juhul ümbritsetakse kriips tühikutega.</p>

<p>Emm-kriips „—“ (<code>&amp;mdash;</code> või <code>&amp;#8212;</code>)
on kasutuses mõttekriipsuna—nagu näiteks siin—erinevalt enn-kriipsust
seda aga tühikutega ei ümbritseta.</p>

<p>Emm-kriipsu kasutamine on rohkem levinud inglisekeelses kirjanduses,
eesti keeles on levinum enn-kriips.</p>

<p>Mõttekriipsu tähenduses leiab kasutamist ka sidekriips/miinusmärk „-“,
mis on kergesti kätte saadav arvuti klaviatuurilt. Selle sümboli
tarvitamist mõttekriipsuna tuleks siiski võimaluse korral vältida.</p>

<p><a href="http://en.wikipedia.org/wiki/Dash">Igasuguste kriipsude kohta Wikipedias</a>.</p>



</body>
</html>
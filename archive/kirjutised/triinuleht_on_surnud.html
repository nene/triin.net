<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="et">
<head>
<title>Triinuleht on surnud elagu triinuleht</title>
<meta http-equiv="Content-Type" content="text/html; charset=utf-8" />
<meta name="author" content="Rene Saarsoo" />
<meta name="description" content="lugu sellest, kuidas triinuleht taas uude kohta kolis ja milliseks siin muutus" />
<meta name="keywords" content="trinoloogialeht uri css xhtml zone" />
<meta name="date" content="2004-10-29" />
<meta name="last-modified" content="2004-11-15" />
</head>
<body>
<h1>Triinuleht on surnud, elagu triinuleht!</h1>

<p>See oli eelmise sajandi viimatise aasta sügisel, umbes neli pikka aastat tagasi, 
kui triinuleht oma tegevust alustas...</p>

<p>Noored vihased trinoloogid rahuldamas oma uurimiskirge kõigel mis ette juhtus
ning vahendeid valimata. Üheks vahendiks, mis tookord haaratud sai, oli veeb.
Palju triine on jäänud märkamata sellest ajast, palju vigu tehtud määramisel,
palju eksitud, ent palju-palju eksimisi on veel tegelikult ees. Kuid see,
mille osas tookord siiski ei eksitud, oli triinuleht, mis kõigi raskuste
kiuste on jäänud Eesti trinoloogide kõige kõnekamaks häälekandjaks.</p>

<p>Nagu ma olen juba oma paljudes eelmistes kirjutistes juba korduvalt rõhutanud:
„Mina arvuteid ei karda ainult, aga kui need hiired ükspäev hulluks kätte lähevad...”
Nojah, tegelikult ma pole seda kunagi varem öelnud, aga no mis sellest, vaevalt
et sina lugeja seda fakti kontrollima oleks hakanud. Tegelikult on üldse üsna
ebatõenäoline, et peale eelmise lõigu lugemist (mis on täielik tühi mull), üleüldse
keegi, seda mis ma praegu siia kirjutan, lugema vaevub. Nii et ma võin väga 
hästi kirjutada natukene niisama ruumitäiteks või nii. Näiteks on mul kodus
kolm kassi. Üks kass on valge ja me kutsume teda kassiks. Teine kass on valge
ja teda me kutsume kassiks ning kolmas kass on valge ja tema reageerib, kui hüüda
kiss-kiss-kiss. Üleüldse on neil kassidel hea vahet teha ning ka kõige kogenematum
silm ütleb juba kaugelt ära, milline neist on kuri ning küünistamishimuline,
kes on kiimas ja kes mingis muus huvitavas olekus. Kõik need, kes tahavad seda 
kassilugu edasi kuulata võivad minuga isiklikult ühendust võtta ning kui mul
vähegi mahti on, siis ma räägin neile. Kõik teised aga võivad lugeda järgmisi
natuke konstruktiivsemaid peatükke.</p>

<h2>Sinna ja tagasi</h2>

<p>Kui ma nüüd õieti mäletan, siis kõigepealt asus triinuleht aadressil
<a href="http://www.hot.ee/nene">www.hot.ee/nene</a>. Aga õige kohe 
hõivas ta endale märksa loogilisema aadressi: 
<a href="http://www.hot.ee/trinoloogia">www.hot.ee/trinoloogia</a>.
Seal püsis too üksjagu aega ning elas üle nii mõnegi põhjalikuma muutuse. 
Ent aeg möödus ja see koht jäi ambitsioonika triinulehe jaoks lootusetult 
kitsaks.</p>

<div class="pilt">
<img src="/archive/kirjutised/vana_triinuleht.jpg" alt="vana triinuleht" />
<p>Triinulehe välimus zone.ee serveris.</p>
</div>

<p>Alustuseks paigutati mõningad abistavad Perli-skriptid Tartu Ülikooli
kuulsasse serverisse <em>madli</em> ning õige pea otsustati kogu leht viia 
PHP-platvormile ja üle kolida aadressile 
<a href="http://www.ut.ee/~nene">www.ut.ee/~nene</a>. Kahjuks jäi õnn 
üürikeseks, sest just selsamal aastal otsustas armastatud <em>madli</em>
totaalselt pangestuda ning ka triinulehe endaga kaasa <em lang="en">offline</em>'i
tõmmata. Õnneks oli meie töökal kollektiivil juba enne pilk pidama jäänud
Zone Media OÜ poolt pakutaval tasuta veebiruumil. Triinulehe aadressiks
sai <a href="http://www.zone.ee/trinoloogia">www.zone.ee/trinoloogia</a>.</p>

<p>Sinna jäi triinuleht päris pikaks ajaks pidama, õigupoolest kauemaks kui
plaanitud, sest otsustatud sai järjekordse kolimise vajaduses juba oma aasta
aega tagasi, ent teoks on see saanud alles nüüd.</p>

<p>Loodetavasti on praegune aadress selline, mille peale võib ka aasta, viie,
kahekümneviie pärast kindel olla. Igatahes on just selle eesmärgi nimel mitmeid
pingutusi tehtud...</p>

<h2>Muutuste tuules</h2>

<h3>Vinge URI</h3>

<p>Kui ma ühel kenal päeval juhtusin lugema <a href="http://www.w3.org/People/Berners-Lee/">Tim Berners-Lee</a>
kirjutist <a href="http://www.w3.org/Provider/Style/URI.html" lang="en">Cool URIs don't change</a>, siis
olin ma koheselt kindel, et just seda teed pean ma nii triinulehe kui ka kõigi
teiste võimalike lehekülgedega minema.</p>

<p>Lühidalt kokku võttes seletab Berners-Lee, et parim võimalik veebiaadress
esitub kujul <code>http://www.minuleht.foo/YYYY/MM/DD/nimi</code>, sest kuna
sellisel juhul on aadressiks vaid artikli kirjutamise kuupäev ning tema nimi
ja ei toimu mingit kategoriseerimist teemade kaupa, siis pole ka karta seda,
et aadressi ühel päeval lihtsalt muuta otsustatakse. Sellist URL-i kuju
kasutab nüüdsest ka Trinoloogialeht.</p>

<p>Kahjuks polnud paljude vanemate artiklite puhul sugugi selge millisel kuul nad
on kirjutatud, rääkimata siis veel kuupäevast. Seepärast said need pandud
paika üsna vägivaldselt. Ühesõnaga - kõiki kuupäevi, mis dateerivad enne aastat
2004 tuleks võtta kui ebatäpseid ja arvestada kusagil pool aastat sinna-tänna.</p>

<h3>Standardid</h3>

<p>Triinuleht toetab nüüdsest range täpsusega 
<a href="http://www.w3.org"><acronym title="Worl Wide Web Consortium">W3C</acronym></a>
poolt kehtestatud veebistandardeid. Täpsemalt on kasutusel 
<a href="http://www.w3.org/TR/xhtml1/"><acronym title="Extensible Hypertect Markup Language">XHTML</acronym> 1.0 Strict</a>
ning stiilileht valideerub vastavalt 
<a href="http://www.w3.org/TR/CSS21/"><acronym title="Cascading Style Sheets">CSS</acronym> 2.1</a>
spetsifikatsioonile.</p>

<p>Trinoloogialeht peaks vastama 
<a href="http://www.w3.org/WAI/"><acronym title="Web Accessibility Initiative">WAI</acronym></a>
ligipääsetavuse juhiste (<em lang="en">Web Content Accessibility Guidelines</em>)
tasemele <strong>AAA</strong>. Seal on ehk mõned pisikesed asjad mida tasub veel üle
vaadata, ja üle vaadatud nad ka saavad, aga üldjoontes on ka selle koha pealt asi korras.</p>

<p>Lehekülje allservas on nüüd pidevalt kolm linki, läbi 
mille on võimalik iga lehekülje XHTML-i, CSS-i ja AAA-le vastavust kontrollida lasta. 
Kui validaator peaks mõne lehe puhul ütlema, et tegu pole korrektse XHTML-i või CSS-ga,
siis on alati oodatud kõik teated selliste vigade kohta. Ka teated AAA-ga seonduvatest
vajakajäämistest on alati oodatud.</p>

<p>Lihtsale inimesele öelduna tähendab see standardite järgimine seda, et triinuleht
on nüüd kättesaadav palju suuremale hulgale rahvale kui ta seda kunagi varem
on olnud. Näiteks tekstibrauserite ja pihuarvutite omanikud ning ka puhta pimedad 
kasutajad nagu näiteks onu <a href="http://www.google.com">Google</a>.</p>

<h3>Dünaamika</h3>

<p>Nüüdsest töötab ka tubli kommenteerimise-süsteem, mis idee poolest pidi
töötama ka eelmises triinulehe versioonis, aga ei teinud seda teps mitte.
Seekord on võimalik kommentaare ka vajadusel (X)HTML-is vormindada. Peaks
see süsteem liialt keerukas tunduma, siis teadmiseks, et kommentaaride lisamisel
on primaarseks siiski kirjutamisoskus, ka HTML-i üldsegi tundmata peaks
saama kõik mis tarvis öeldud.</p>

<h3>Välimus</h3>

<p>Ka lehe väljanägemine on muutunud, ent hetkel kasutatav kujundus on pigem
eelmise <em lang="en">remake</em>, kui midagi päris uut. Õigupoolest on kõik rihitud selles
suunas, et vajadusel saaks kogu välimust muuta vaid mõne näpuliigutusega.</p>

<h2>Ja nii nad tapsidki meie Ferdinandi</h2>

<p>Trinoloogialeht, sellisel kujul nagu ta varem eksisteeris on läinud nüüdseks
kaduviku teed. <strong>Nüüdsest pole triinulehe näol tegemist enam üksnes triinusid
ja trinoloogiat käsitleva leheküljega vaid rohkem minu enda isikliku leheküljega.</strong></p>

<p>Kas see tähendab, et trinoloogidel ja triinulembelistel pole siia enam asja? Ei,
sugugi mitte nii. Pigem on toimunud teemaderingi avardumine ning trinoloogial on
nende seas säilinud üks ütlemata väärikas ja oluline positsioon. Need, keda huvitab vaid
trinoloogia, saavad vastavaid materjale lugeda ilma, et muu temaatika neid
häirida saaks.</p>

<p>Lisandunud on mitmed minu arvates üsnagi mõnsad ja triinulikud valdkonnad, eeskätt
<strong>CSS</strong>-i ning muid <strong>veebistandardeid</strong> käsitlev aines, mille järgi ma olen vaat et sama
haige kui triinude järele. Ühtlasi kasutan ma seda lehekülge ka mitmesuguste märksa
igavamate materjalide ülespanekuks, mis koonduvad ühisnimetaja <strong>kool</strong> alla.
Kooliga seotud materjalid võivad asjasse mittepühendatutele näida üsnagi veidrad,
aga ärge siis pöörake nendele erilist tähelepanu, eksole...</p>

<p>Kunagi ammu ma lubasin, et ma ei tee kunagi endale oma kodulehte ja olen seni sellest
ka kiivalt kinni pidanud. Kas nüüd on siis see juhtunud, et olen ikkagi oma
tõotust rikkunud? Igatahes arutan ma siin juba mingeid üksnes minusse puutuvaid
asju (vaata eelmist lauset). Ma ei tea. Jäägu see külastajate otsustada.
Usutavasti näitab aeg, mis sorti lehekülg sellest viimatiseks välja koorub.</p>

<p>Üks, mis on ikkagi kindel on see, et ma ei lase Trinoloogialehte kaduda
kuhugi <em lang="en">mainstream</em>-kodukate halli massi sekka. <strong>Trinoloogialeht on
surnud, elagu trinoloogialeht!</strong></p>

</body>
</html>
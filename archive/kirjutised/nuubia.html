<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="et">
<head>
<title>Nuubia.ee - tasuta kodumaine blogimootor</title>
<meta http-equiv="Content-Type" content="text/html; charset=utf-8" />
<meta name="author" content="Rene Saarsoo" />
<meta name="description" content="Nuubia Blog, tasuta eestimaine blogimootor" />
<meta name="keywords" content="Nuubia Blog Eesti Troskal CSS XHTML" />
<meta name="date" content="2004-11-14" />
</head>
<body>

<h1>Nuubia.ee - tasuta kodumaine blogimootor</h1>

<p>Umbes-täpselt kuu aega tagasi andis
<a href="http://www.nuubia.ee/troskal" title="Troskali blog">Troskal</a>
<a href="http://forum.planet.ee/showthread.php?t=52783" title="postitus, kus Troskal teadvustab maailma Nuubia eksistentsist">planet-i foorumis</a>
teada, et on loonud uue eestimaise blogimootori <a href="http://www.nuubia.ee">Nuubia Blogger</a>.</p>

<p>Võibolla, et see polekski niivõrd mu tähelepanu köitnud, kui just
Troskal poleks otsustanud, et lubab kasutajatel oma blogi kujundust
muuta läbi CSS-i. Otse loomulikult pälvis säärane suurejooneline
CSS-i aktsioon mu tähelepanu ning ma sukeldusin Nuubia keerukasse
maailma.</p>

<h2>Läbi raskuste tähtede poole</h2>

<p>Eks iga algus ole raske ning ka Nuubia oli sel hetkel väga kaugel
ilusast tabelivabast ja standarditega ühte jalga astuvast ideaalist.</p>

<p>Suuremad ja väiksemad tabelid ilmestasid Nuubia koodipoolt ning
midagi oluliselt vaikimisi kasutusel olevast disainist erinevat
oli vaid CSS-i kasutades praktiliselt võimatu saavutada. Kõige selle taustal
hüplesid ringi vahvad JavaScripti aknakesed, mis nõudsid iga viimse
kui pisitoimingu kinnitamist.</p>

<p>Peale üsnagi edutuid katseid luua blogile mõnda suhteliselt lihtsat,
ent originaalist piisavalt erinevat kujundust, otsustasin, et tulgu
mis tuleb, aga <a href="http://www.nuubia.ee/?user=nene&amp;id=64">mina 
kutsun rahvast üles andma toetusallkirju Nuubia Bloggeri veebistandarditega 
vastavusse viimiseks</a>.</p>

<p>Alguses ütles Troskal:</p>

<blockquote>
<p>no kurat. see divide värk on kahtlane. kuid ok, uurin asja.</p>
</blockquote>

<p>Ning seejärel (täpselt 23 tundi ja 5 minutit hiljem) teatas:</p>

<blockquote>
<p>kurat suht vahva on ma vaatan. uurin lähemalt... :)</p>
</blockquote>

<p>Veel poolteist tundi uurimist, ja Troskal deklameeris veendunult:</p>

<blockquote>
<p>asi on päris vahva. ei peagi mingi templiidi süsteemiga nussima. 
võtan ühe õhtu ja teen asja endale selgeks. üritan vähemalt.</p>
</blockquote>

<p>Sealtmaalt hakkasid asjad edenema ning Nuubia Blogger standardite
suunas sammuma. Troskal pakkus välja oma esialgse variandi - mina 
pakkusin jällegi selle põhjal välja
<a href="http://triin.net/2004/10/23/Nuubia_blogger">omapoolse nägemuse</a>
ning Troskal töötles seda ja mina juhtisin tähelepanu mitmesugustele
vigadele ja Troskal parandas ja mina virisesin ja Troskal parandas
ja mina virisesin jne jne jne... Kuni lõpuks ma ühtäkki leidsin, et
mul polegi enam suurt millegi kallal oma hambaid teritada.</p>

<p>Nuubia doctype-iks sai küll XHTML 1.0 Transitional, aga seda vaid
tillukesel põhjusel, et oleks võimalik kasutada linkidel `target´
atribuuti ning seeläbi linke uues brauseriaknas avanema sundida.</p>


<h2>Kaugeltki kõik pole veel valmis</h2>

<p>Ehkki koodi poole pealt pole nüüd enam muudatusi oodata, seisavad
Nuubial ees veel mitmed-mitmed muutused ja täiustused. Aga Troskal
ei näikse alla andvat ning küllap leiavad lahenduse ka 
<a href="http://forum.planet.ee/showthread.php?t=53506">kõige 
kummalisemad probleemid</a>.</p>

<p>Igatahes on hetkel tegu Eesti ainsa blogimissüsteemiga, mis on
tasuta ja mida kasutajad saavad soovi korral täpselt oma äranägemise
järgi kujundada. Lisaks muule saab igaüks panna oma blogi ka
korralikult valideeruma, ehkki hetkel peab selle saavutamiseks
omajagu eelteadmisi omama, kuid loodetavasti see muutub peagi.</p>

<p>Ka <a href="http://www.nuubia.ee/nene">minu pisikene blog</a>
asub Nuubias ning on kitsalt-kitsalt spetsialiseerunud Nuubia
arendamisele ja süvitsi uurimisele-puurimisele. Mul nimelt
pole vähimatki kavatsust Nuubias mingisugusel muul teemal
arutlema hakata, sest minu süda kuulub igevesti triinudele ja
seda lehte ei saa ma jätta.</p>

<p>Kõigile neile aga, kelle jaoks pole oluline omada täielikku kontrolli
iga viimse kui koodijupi üle, mis nende ajaveebi masina taga on,
soovitan ma soojalt: vali <a href="http://www.nuubia.ee">Nuubia Blog</a>!</p>


</body>
</html>
<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<title>Mis siis ikkagi meeldib otsingumootoritele</title>
<meta http-equiv="Content-Type" content="text/html; charset=utf-8" />
<meta name="author" content="Rene Saarsoo" />
<meta name="description" content="Kuidas otsingumootorid eelistavad korralikke lehekülgi" />
<meta name="keywords" content="otsingumootor veebistandardid protsessor luuletused google HTML" />
<meta name="date" content="2004-11-26" />
</head>
<body>


<h1>Mis siis ikkagi meeldib otsingumootoritele?</h1>

<p>Paljugi on räägitud sellest, et 
<a href="http://www.google.com/search?hl=en&amp;lr=&amp;q=veebistandardid&amp;btnG=Search">veebistandardeid</a>
järgiv disain on väga meelt mööda mitmesugustele 
<a href="http://www.google.com/search?hl=en&amp;lr=&amp;q=otsingumootorid&amp;btnG=Search">otsingumootoritele</a>.
See, kui lehekülg on vägisi valideeruma pandud, ei tähenda
siinkohal veebistandardite järgimist - võtmeks on ikkagi
lehekülje sisu semantiliselt korrektne ülesmärkimine
ja mitmesuguse asjasse absoluutselt mitte puutuva informatsiooni
(eelkõige kujunduse) HTML-ist väljajätmine.</p>

<p>Olen seda juttu kuulnud ja sinisilmselt uskunud - ilma, et
oleksin kasvõi natukenegi küünitanud mingisuguste tõestuste
või muu säärase järele. Seda kuni tänaseni päevani...</p>


<h2>Triinuleht teeb protsessorimaailmas ilma</h2>

<p>Nimelt toksisin ma miskipärast meie armsasse guuglisse
sisse sõna „<a href="http://www.google.com/search?hl=en&amp;lr=&amp;q=protsessor&amp;btnG=Search">protsessor</a>”,
ning minu üllatus oli suur, kui
<strong>kohe teise lingina pakkus google mulle mu enda kirjutatud
referaati protsessoritest</strong>, mis siiasamasse triinulehele sai
kusagil kuu aja eest ülesse riputatud. Tegelikult on see
link isegi praktikas esimene, sest google pakub
esimeseks AnandTech-i lehte, kus pole mitte sõnagi eesti
keelt ning ka sõna „protsessor” ei suutnud ma sealt leida.</p>

<p>Siinkohal pean ma ausalt tunnistama, et arvuti riistvara ja
üleüldse elektroonika on üks minu kõige nõrgemaid külgi.
Nojah, samas protsessor on üks neist komponentidest mida
ma tunnen rohkem kui teisi - seega, ega see referaat
nüüd ikka päris täielik jama kah pole.</p>

<p>See selleks. Kuhu ma välja üritan tüürida on see, et
antud kirjatükk pole ilmselgelt mingi koht kuhu kõik
protsessoritest huvitatud eestlased suunduksid
põhjalikke vastavasisulisi teadmisi ammutama. Mina
näeksin, et esimeste viitadena pakuks google näiteks
mõnda... mmm... asjatundja poolt kirjutatud lehte,
mida ma usun, et nende 20&nbsp;900 lehekülje seas
ikka mõni leidub.</p>


<h2>Edu saladused</h2>

<p>Ma pole seda protsessorireferaati kusagil promonud - kaugel sellest.
Üksnes triinulehel leidub viide sellele kirjatükile, ei mujal.
Millest siis säärane <em>koht edetabelis</em>?</p>

<p>Ma arvan, et enamus võlujõust peitub selles koodireas:</p>

<pre>
&lt;h1&gt;Protsessor&lt;/h1&gt;
</pre>

<p>Sellele lisanduvad alapealkirjad, mis sisaldavad seda märksõna
ning 'title' element, mille sisuks on samuti „protsessor” jne.
Aga peamine on minu meelest siiski pealkiri.</p>

<p>Ma katsetasin ka mitmete sõnadega triinulehe artiklite pealkirjadest
ning vägagi tihti andis google viite minu lehele juba esimesel
leheküljel. Mul on mainimata veel see, et awstats-i andmetel
on leitakse triinuleht kõige sagedamini otsingusõna 
„<a href="http://www.google.com/search?hl=en&amp;lr=&amp;q=luuletused&amp;btnG=Search">luuletused</a>”
peale - lehekülgi, kus leidub luuletusi, on aga eesti veebis ikka
vägagi palju.</p>

<p>Proovisin otsida veel mitmesuguseid sõnu ning nägin ikka ja jälle,
et esimeste seas olid ikka sellised lehed, kus suurelt ja selgelt
vastav otsisõna pealkirjas olemas. Mitte et see nüüd midagi tõestama
peaks... lihtsalt sellised tähelepanekud.</p>



</body>
</html>

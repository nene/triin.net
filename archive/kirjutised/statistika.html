<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="et">
<head>
<title>Küsitluse tulemused: Mida arvad uuest triinulehest</title>
<meta http-equiv="Content-Type" content="text/html; charset=utf-8" />
<meta name="author" content="Rene Saarsoo" />
<meta name="description" content="Küsitluse tulemused trinoloogialehe heade ja halbade külgede kohta" />
<meta name="keywords" content="trinoloogialeht küsitlus" />
<meta name="date" content="2004-11-02" />
<meta name="last-modified" content="2004-11-15" />
</head>
<body>

<h1>Küsitluse tulemused: Mida arvad uuest triinulehest?</h1>

<h2>Probleem</h2>

<p>Küsitluse eesmärgiks <span lang="la">de jure</span> oli uurida, mida arvavad 
Triinulehe külastajad sellest leheküljest. Punktid, mida see uurimus 
peaks käsitlema olid järgmised:</p>

<ul>
<li>Kas uut lehekülge peetakse paremaks või halvemaks võrreldes eelmise versiooniga.</li>
<li>Millised küljed lehekülje juures väärivad kasutajate kiitust, millised laitust.</li>
<li>Kuidas suhtutakse uude kommentaaride lisamise süsteemi?</li>
</ul>

<p>Küsitluse eesmärgiks <span lang="la">de facto</span> oli aga saada kokku üks
küsitlus, mille abil pääseda statistika eksamile.</p>

<h2>Metoodika</h2>

<p><a href="/2004/10/30/Ku:sitlus:_Mida_arvad_uuest_triinulehest">Küsitlus</a>, 
mis koosnes 13-st küsimusest, paigutati Triinulehe avalehele nii, et
kõik lehe külastajad seda kohe esimese asjana näha said.</p> 

<p>Küsitluse korrektset
täitmist kontrollis programm, mis valede väärtuste ja/või osade küsimuste
täitmatajätmise puhul kasutajat sellest probleemist teavitas ning keeldus
andmeid vastu võtmast seni, kuni kasutaja oli vastavad parandused oma vastustesse
sisse viinud. Vastused salvestati andmebaasi.</p>  

<p>Selleks, et üks külaline ei saaks küsitlusele, kas siis tahtlikult või tahtmatult,
korduvalt vastata, salvestati ka kõigi vastanute IP-aadressid ning ühelt 
IP-aadressilt võeti vastu vaid üks komplekt vastuseid.</p>

<p>Kuna Triinulehe valmimine võttis üle ootuste kaua aega, siis ei olnud enam 
mõeldav kasutada passiivset taktikat - oodata Triinulehele saabuvaid
juhuslikke külastajaid siit ja sealt ning loota, et mõned neist vastavad.
Tuli kasutusele võtta aktiivne taktika - Triinulehele aadress ja info seal
toimuva küsitlusega avaldati küllaltki suure kasutajate hulgaga
<a href="http://www.planet.ee">planet.ee</a> foorumis.</p>

<p>Üksikuid küsitlusele vastajaid tuli ka väljastpoolt seda lehte ent nende arv
jäi oletatavasti suurde vähemusse. Tegelikku infot selle kohta, kuskohast
(millistelt aadressidelt) seda küsitlust vastama tuldi, lihtsalt pole.</p>

<p>Seetõttu ei kajasta ka antud uurimus mitte niivõrd Triinulehe külastajate
arvamust sellest kuivõrd pigem planet.ee foorumi kasutajate arvamust.</p>


<h2>Tulemused</h2>

<h3>Üldised parameetrid</h3>

<p>Küsitlusele vastanute koguarv oli 24.</p>

<div class="joonis" id="joonis1">
<img src="/archive/kirjutised/statistika/sooline_jaotus.png" alt="Sooline jaotus" />
<p><span class="nr">Joonis 1.</span> Sooline jaotus: enamiku vastanutest moodustasid mehed.</p>
</div>

<p>Enamiku vastanutest moodustasid mehed (87%), naisi oli vaid 3 (13%)
(vaata <a href="#joonis1">joonis 1</a>).</p>

<div class="joonis" id="joonis2">
<img src="/archive/kirjutised/statistika/vanuseline_jaotus.png" alt="Vanuseline jaotus" />
<p><span class="nr">Joonis 2.</span> Vanuseline jaotus: nooremaid vastajaid oli rohkem.</p>
</div>

<p>Vanim vastaja oli 27 ning noorim 13 aastane. Vastanute keskmine vanus
17.29 mediaan 16. Nagu <a href="#joonis2">jooniselt 2</a> selgesti nähtub, oli 
nooremaid vastajaid rohkem kui vanemaid.</p>

<div class="joonis" id="joonis3">
<img src="/archive/kirjutised/statistika/vastajate_haridus.png" alt="Vastajate haridus" />
<p><span class="nr">Joonis 3.</span> Vastajate haridus.</p>
</div>

<p>Kõige rohkem oli vastanute seas põhikooliõpilasi (11). Tudengeid oli 7,
põhikooli lõpetanuid 5 ning neid kes lõpetanud gümnaasiumi, aga mitte
läinud ülikooli vaid üks (vaata <a href="#joonis3">joonis 3</a>).</p>

<h3>Triinud ja varemkülastanud</h3>

<p>Küsitlusele vastas vaid üks Triinunimeline isik.</p>

<p>Varem Triinulehte külastanud vastajaid oli vaid 3.</p>

<h3>Arvamus võrreldes vanaga</h3>

<div class="joonis" id="joonis4">
<img src="/archive/kirjutised/statistika/vorreldes_vanaga.png" alt="Arvamus võrreldes vana versiooniga" />
<p><span class="nr">Joonis 4.</span> Vastajate arvamus uuest leheküljest võrreldes vana versiooniga.</p>
</div>

<p>Võrreldes vana leheküljega leiti keskmiselt, et lehekülg on natukene
parem kui vana versioon (vaata <a href="#joonis4">joonis 4</a>). Ehk siis 
täpsemalt oli keskmine hinnang 2.29 palli skaalal 0 kuni 4.</p>

<h3>Mis meeldib ja mis mitte</h3>

<div class="joonis" id="joonis5">
<img src="/archive/kirjutised/statistika/meeldib.png" alt="Mis enim meeldib ja mis enim häirib" />
<p><span class="nr">Joonis 5.</span> Mis Triinulehel enim meeldib ja mis enim härib.</p>
</div>

<p>Kõige enam meeldis külastajatele, et lehel räägiti triinudest. Järgnesid
lähtekood ning kujundus. Navigatsiooni ja sisu pidasid võrdselt parimateks
kaks vastajat (vaata <a href="#joonis5">joonis 5</a>).</p>

<p>Kõige rohkem häiris kasutajaid lehekülje kujundus. Järgnesid navigatsioon
ning seejärel võrdselt sisu ja asjaolu et lehel räägitakse triinudest.
Keegi ei valinud lehekülje lähtekoodi kui kõige ebameeldivamat asja lehel
(vaata <a href="#joonis5">joonis 5</a>).</p>

<h3>Kommenteerimise süsteem</h3>

<div class="joonis" id="joonis6">
<img src="/archive/kirjutised/statistika/kommenteerimine.png" alt="Arvamused kommenteerimise süsteemi kohta" />
<p><span class="nr">Joonis 6.</span> Mida külastajad arvavad HTML-baasil kommenteerimis-süsteemist.</p>
</div>

<p>Võrdselt enim leiti, et kommenteerimise süsteem on väga hea ning et see
kujutab endast potentsiaalset turvaauku. Seda, et selline süsteem on
halvasti läbi mõeldud, liiga keerukas ning halb mõte leidsid peaaegu
võrdne hulk vastajaid - ent need variandid said poole vähem hääli
kui nimetatud kaks populaarseimat (vaata <a href="#joonis6">joonis 6</a>).</p>

<p>Kommenteerimise süsteemi kommentaariks kirjutati palju igasugust jama,
mis üldse seda süsteemi ei puudutanud.</p>

<p>Üks arvamus, mis seal kordus, oli
see, et arvamust võrreldes vana leheküljega oleks pidanud küsima vaid
neilt kes olid vana lehte enne näinud. Samas oli mõeldud, et ka need, kes
pole vana varianti näinud saavad seda külastada ning selle põhjal hinnangu anda.
Järelikult polnud see iseenesest mõistetav ning oleks tulnud vastajaid
selle osas juhendada.</p>

<p>Mitmed vastajad, kes olid seda süsteemi potentsiaalseks turvaauguks
pidanud, olid oma kommentaarides vihjanud sellele, et kasutaja võib
sisestada mingit HTML-koodi, mis võib lehekülje väljanägemise untsu
keerata. Ühtegi nende toodud näidet ei lubanud antud kommenteerimise 
süsteem aga sisestada.</p>

<h3>Veel</h3>

<div class="joonis" id="joonis7">
<img src="/archive/kirjutised/statistika/idee.png" alt="Mida arvati triinulehe kui sellise ideest" />
<p><span class="nr">Joonis 7.</span> Mida külastajad arvavad mõttest teha triinudest lehekülg.</p>
</div>

<p><a href="#joonis7">Jooniselt 7</a> on näha, et üle poolte vastanutest leidis, 
et idee teha triinudest lehekülg on veidravõitu.
Järgnesid „geniaalne”, „Lahe”, „Haiglane”, „Lollus”, „Lapsik” ning „Igav/Tavaline”.
Keegi ei pidanud seda mõtet hullumeelseks.</p>

<div class="joonis" id="joonis8">
<img src="/archive/kirjutised/statistika/tulevikus.png" alt="Millised on külastajate plaanid Triinulehe suhtes tulevikus" />
<p><span class="nr">Joonis 8.</span> Millised on külastajate plaanid Triinulehe suhtes tulevikus.</p>
</div>

<p>Peaaegu pooled vastanutest arvasid, et külastavad triinulehte teinekordki.
Sellele järgnesid variandid „Ei külasta enam kunagi”, „Hakkan korraldama
DDOS rünnakuid triinulehe serveri pihta”, „Tutvustan triinulehte triinudele” ja
„Tutvustan triinulehte paljudele oma sõpradele”. Vaid üks kasutaja teatas,
et paneb triinulehe oma brauseri avaleheks. See vastaja kandis nime Triin
või mõnda sellele sarnanevat nime. (<a href="#joonis8">joonis 8</a>.)</p>

<h3>Analüüsid</h3>

<p>Kuna vastanute seas oli palju noori/kooliõpilasi, kelle peale seda lehte
tehes kunagi polnud mõeldud, siis otsustasime uurida, kas on erinevus
hinnangutes sellele, kas uus Triinuleht on parem kui vana.</p>

<p>Jagasime vastajad kahte gruppi: kooliõpilased ning mitte-kooliõpilased (vähemalt 
gümnaasiumi lõpetanud). Esimese grupi arvamus uuest lehest võrreldes vanaga
oli keskmiselt 1,94 ning teise grupi oma 3. Paistis, et kõrgema haridusega
külastajad hindavad lehte kõrgemalt, ent F-test näitas, et selline erinevus
pole piisavalt oluline (usaldusnivoo on tervelt 30%, ületades soovitud 5 
protsendilist olulisusnivood).</p>

<p>Mitmesugused muud analüüsimised osutusid liiga väikese vastuste arvu tõttu
mõeldamatuteks.</p>


<h2>Järeldused</h2>

<p>Küsitlus hõlmas kasutajaid, kes otseselt pole triinulehe külastajad ning
seetõttu ei saa teha selle põhjal järeldusi selle kohta, milline on
Triinulehe tegelike harilike külastajate arvamus sellest lehest.
Samuti oli küsitletute arv väga väike ning vaid 3 naist 21 mehe kohta
on selgelt ebaproportsionaalne.</p>

<p>Küsitluse kõige selgem tulemus on see, et keskmiselt leitakse, et Triinuleht
on jäänud vähemalt samale tasemele, ja pigem liikunud paremuse kui halvemuse
poole, mis kahtlemata on positiivne uudis.</p>

<p>Selge on ka see, et lehe lähtekoodi osas pole kellelgi midagi negatiivset
öelda olnud, mis on samuti hea uudis, sest just selle poole pealt on lehega
kõige rohkem vaeva nähtud.</p>

<p>Teine selge trump on see, et lehekülg räägib triinudest. Jah, on ka neid kellele
see ei meeldi, aga loodetavasti nad lihtsalt siis ei külasta Triinulehte enam,
mitte ei hakka korraldama DDOS rünnakuid nagu mitmed küsitluses on lubanud.</p>

<p>Asjad mis aga vajavad parandamist on visuaalne disain ning navigatsioon.
Kusjuures on arvestatav hulk inimesi kelle arvates just disain on selle lehe
parim külg. Siiski kaalub paljude negatiivne arvamus kujundusest positiivse
poole selgelt üle. Navigatsiooniga tasub lihtsalt parandada - see ei teeb head
igale leheküljele.</p>

<p>Küsimusega kommenteerimissüsteemi kohta sai mindud üksjagu alt, sest variandid
„Halvasti läbi mõeldud” ning „Halb mõte” ei anna tegelikult meile erilist
informatsiooni. Küsitluses oleks tulnud küsida eraldi hinnangut (skaalal)
kommenteerimissüsteemile ning seejärel anda valida, milliseid omadusi
selle süsteemi juures problemaatilisteks peetakse. Nagu juba eelnevalt nimetatud,
siis kõik väited, mis üritasid seda süsteemi näidata kui turvaauku, osutusid
vääradeks.</p>

<h2>Kokkuvõte</h2>

<p>Küsitlus hõlmas liialt väikest hulka külastajaid, et selle põhjal väga selgeid
järeldusi teha ning järgmine kord tuleks kindlasti korraldada taoline küsitlus
suurema rahvahulgaga.</p>

<p>Sellest hoolimata tõi uurimus päevavalgele probleeme mida ma ise ei osanud oodata (disain),
samuti toetas see minu kahtlusi mõne potentsiaalse probleemi osas (navigatsioon).
Lisaks võis küsitluse põhjal öelda, et Triinuleht pole muutunud halvemaks, mis
on igale veebilehepidajale kahtlemata hea uudis.</p>


</body>
</html>
